{
    "title": "Նորություններ կորոնավիրուսի մասին, Հայաստան, 01․05․20 (թարմացվող)",
    "text": "23։18 - Ստեփանակերտ քաղաքում գործող 20 առևտրային օբյեկտներում արձանագրվել է 8 ապրանքատեսակի միջին գնի փոփոխություն՝ 5 գնաճ, 3 գնանկում:\nՄասնավորապես միջին գնաճ արձանագրվել է 1կգ վարունգի համար՝34 դրամ կամ 8.9%, խնձոր 1 կգ՝ 33 դրամ կամ 7.1%, կարտոֆիլ 1կգ՝ 17 դրամ կամ 6.8%, կիտրոն 1 հատ՝ 17 դրամ կամ 5.7% և ձու 1 հատ ՝ 1 դրամ կամ 1.7% ապրանքատեսակների համար:\nՄիջին գնանկում արձանագրվել է ադամաթուզ 1կգ` 33 դրամ կամ 4.7%,սոխ 1կգ՝ 17 դրամ կամ 4.1%,և լոլիկ 1կգ՝ 17 դրամ կամ 2% ապրանքատեսակների համար: [Արցախի տեղեկատվական շտաբ]18։45 - Ստացվել են թեստավորված ևս 17 քաղաքացու փորձանմուշի արդյունքները, որոնք բացասական են, ինչը նշանակում է, որ նոր կորոնավիրուսի վարակը նրանց մոտ չի հաստատվել: [Արցախ / Տեղեկատվական շտաբ]16։ 20 - Այսօր կրկնակի թեստավորվել է նոր կորոնավիրուսով վարակված քաղաքացիներից մեկը, որի փորձանմուշի արդյունքը բացասական է եղել։Ապաքինված քաղաքացին այսօր դուրս կգրվի բուժհաստատությունից:Առայսօր Արցախում գրանցվել է նոր կորոնավիրուսի վարակման 8 դեպք, որից 6-ն արդեն առողջացել են: [ԱՀ ԱՆ] [Արցախի տեղեկատվական շտաբ]\n15։ 53 - Կորոնավիրուսի տնտեսական հետևանքների չեզոքացման 9-րդ միջոցառմանը դիմելու կարգը պարզեցվել է, ուստի եթեաջակցություն ստանալու համար ձեր դիմումին դեռ պատասխան չեք ստացել, ապա կարող եք ևս մեկ անգամ փորձել, արդեն պարզեցված ընթացակարգով: Դիմելու համար մուտք գործեք https://dimum.ssa.am/index.php?r=application%2Fcovid9 և լրացրեք դիմումը: [Զարուհի Բաթոյան]\n14: 50 - Փորձում ենք հնարավոր բոլոր ճանապարհներով ավելացնել մեր թեստավորման ենթակա խմբերը։ Արդեն իսկ ավելացրել ենք։ Այն ռիսկային խմբերը, որ հնարավոր է ունենան կորոնավիրուսային հիվանդություն, ներառվել են թեստավորման ենթակա խմբերում, օրինակ՝ բուժաշխատողները, թոքաբորբ ունեցող պացիենտները։ [ՀՀ առողջապահության նախարարի տեղակալ Լենա Նանուշյան] |1lurer.am|\n14։ 16 - Մայիսի 4-ից՝ ✅Մոլերը և հանրախանութները կշարունակեն փակ մնալ, աշխատելու են միայն իրենց տարածքում գործող սննդի, պարենային խանութները, դեղատները։ Ինչպես նաև գյուղատնտեսական արտադրատեսակների մասով շուկաները կգործեն✅թույլատրվելու է մշակող արդյունաբերությունը՝ բոլոր գործունեության տեսակներով ✅Սպորտային օբյեկտների գործունեությունը  կթույլատրվի բացառապես պրոֆեսիոնալ մարզիկների մասնակցությամբ սպորտային միջոցառումների անցկացման համար✅Հանրային սննդի կազմակերպման մասով կգործեն այն ռեստորանները, սրճարանները և բարերը, որոնք կունանան բացօթյա տարածք։ Եթե վերջիններս ունեն փակ տարածք՝ այդ տարածքներում սպասարկում չի իրականացվի✅ Վարսավիրանոցների և գեղեցկության սրահների գործունեությունը ևս կթույլատրվի [ՀՀ էկոնոմիկայի նախարարի տեղակալ Վարոս Սիմոնյան]\n14։ 09 - Մայիսի 4-ից ուժի մեջ կմտնի փոփոխությունների նոր փաթեթը, ըստ որի կհանվեն անձանց ազատ տեղաշարժի սահմանափակումները։ Միևնույն ժամանակ կպահպանվի հանրային տրանսպորտի արգելքը։ [ՀՀ էկոնոմիկայի նախարարի տեղակալ Վարոս Սիմոնյան]\n13։ 21-  Կառավարության ընդունած հակաճգնաժամային 1-ից 13-րդ միջոցառումների շրջանակում այս պահի դրությամբ բաշխվել է 57.3 միլիարդ դրամ:Գումարը բաշխվել է շուրջ 23 հազար իրավաբանական և 825 հազար ֆիզիկական անձանց միջև: Իսկ 14,15,16 միջոցառումների իրագործման արդյունքում շահառու ֆիզիկական անձանց թիվը կգերազանցի 1 միլիոն 200 հազարը: [Նիկոլ Փաշինյան]\n13։ 17 - Մարալիկ և Ձորակապ բնակավայրերում կիրառվող սահմանափակումները մայիսի 1-ից հանված են։ Մարզում առողջացած հիվանդների թիվն ավելացել է 4-ով, առողջացած պացիենտներից 3-ը Մարալիկի առողջության կենտրոնի աշխատակիցներ են։Գյումրու ինֆեկցիոն հիվանդանոցում այս պահին կորոնավիրուսով 68 հիվանդ է բուժվում։ Շիրակի մարզում այս պահին մեկուսացման և ինքնամեկուսացման ցուցում ունի 339 քաղաքացի։ [Շիրակի մարզպետարան]\n12։ 59 - Դեռ թեստերի արտադրությունը չենք սկսել: Նյութերի մի մասը կլինի մայիսի 10-ին. դրանից հետո նոր կսկսենք արտադրությունը։ Նոր թեստերի սխալվելու հավանականությունն այնքան է լինելու, որքան այսօր հայաստանյան լաբորատորիաներում օգտագործվող թեստերինը։ [Մոլեկուլային կենսաբանության ինստիտուտի տնօրեն Արսեն Առաքելյան] |lragir.am|\n12: 22 - Ղազախստանի Հանրապետությունում արտակարգ դրությունը գործելու է մինչև մայիսի 11-ը ժամը 00։00-ը։\n✅ ՂՀ տարածք մուտք գործելու վերաբերյալ ներկայիս սահմանափակումները օտարերկրացիների, այդ թվում՝ ՀՀ քաղաքացիների համար շարունակելու են գործել մինչև արտակարգ դրության ավարտը։\n✅  մինչև մայիսի 11-ը  ՂՀ-ում ՀՀ դեսպանության հյուպատոսական բաժնի աշխատանքները ժամանակավորապես շարունակելու են իրականացվել միայն հեռախոսով և էլեկտրոնային փոստի ([email protected]) միջոցով:\n☎️ Շուրջօրյա թեժ գիծ՝ +7 778 229 1881։ Հասանելի է նաև WhatsApp հավելվածով։ [Ղազախստանում ՀՀ դեսպանություն]\n12:06 - 27-ամյա պացիենտի հիվանդության պատմությունը չի բացվելու կամ եթե բացվի՝ միայն ընտանիքի թույլտվությամբ։ Մենք դեպքեր ենք ունեցել, երբ հիվանդությունը նշելու պատճառով նույնականացրել են մահացած անձին։ [ԱՆ մամուլի քարտուղար Ալինա Նիկողոսյան]11։ 26 - 27-ամյա պացիենտը մոտ մեկ ամիս գտնվել է հիվանդանոցում՝ բժիշկների հսկողության տակ, վիճակը գնահատվել է ծայրահեղ ծանր: Ունեցել է բնածին խրոնիկական ծանր հիվանդություններ։ Ցավոք, կորոնավիրուսային հիվանդությունը կտրուկ վատթարացրեց երիտասարդի առողջական վիճակը և նրա կյանքը չհաջողվեց փրկել։[ԱՆ մամուլի քարտուղար Ալինա Նիկողոսյան]\n11։ 01 - Մահվան դեպքի վերաբերյալ հայտնում ենք, որ իգական սեռի պացիենտը եղել է 27 տարեկան և ունեցել է ուղեկցող խրոնիկական հիվանդություններ: [ԱՆ]\n11։ 00 - Կորոնավիրուսային հիվանդության վիճակագրությունը Հայաստանում՝ Հաստատված դեպքերի ընդհանուր քանակը - 2148 (+82)Առողջացածներ - 977 (+48)Փաստացի բուժվողներ -1136Ընդհանուր թեստեր - 22177Մահվան ելքեր - 33 (+1)Մահվան ելքեր այլ պատճառով – 2 [ԱՆ]10։ 23 - Հիվանդանոցին նվիրաբերվել է թոքերի արհեստական օդափոխության հինգ սարք։ [ՆՈՐՔ Ինֆեկցիոն Կլինիկական Հիվանդանոց]\n9։ 09 - Տուն ուղարկեցինք մեր ամենածանր հիվանդին՝ 32 տարեկան: Մեր կենտրոն էր ընդունվել 28.03.20թ. Covid 19, երկկողմանի ինֆիլտրատիվ թոքաբորբ, շնչառական անբավարարություն 3-րդ աստիճան ախտորոշմամբ, SpO2- 65%, ծայրահեղ ծանր վիճակում: Վերակենդանացման բաժանմունքում միացվել էր արհեստական շնչառության սարքին: Վերակենդանացման բաժանմուքի ամբողջ անձնակազմը, հմուտ բժիշկները, բաժանմուքի վարիչ Անահիտ Բարսեղյանի ղեկավարությամբ օր ու գիշեր պայքարեցին հիվանդի կյանքի համար: [Վնասվածքաբանության և օրթոպեդիայի գիտական կենտրոնի փոխտնորեն Կարեն Պողոսյան]\n"
}