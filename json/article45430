{
    "title": "Դավիթ Բաբայանը նախագահի թեկնածուի գրանցման փաստաթղթերն Արցախի ԿԸՀ է տարել",
    "text": "Այսօր Արցախի պահպանողական կուսակցությունը Կենտրոնական ընտրական հանձնաժողով է ներկայացրել 2020թ. մարտի 31-ին անցկացվելիք համապետական ընտրություններին մասնակցելու համար Հանրապետության նախագահի թեկնածու Դավիթ Կլիմի Բաբայանի գրանցման փաստաթղթերը, ինչպես նաեւ Ազգային ժողովի ընտրություններին մասնակցելու համար Արցախի պահպանողական կուսակցության ընտրական ցուցակի գրանցման փաստաթղթերը: Այս մասին տեղեկանում ենք Դավիթ Բաբայանի ֆեյսբուքյան էջից:\nԲաբայանն առաջադրված 4-րդ թեկնածուն է: Մինչ այդ իրենց փաստաթղթերն էին ներկայացրել Մասիս Մայիլյանը, Վիտալի Բալասանյանը և Ռուսլան Իսրայելյանը:\n"
}