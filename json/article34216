{
    "title": "«Հայրենիքի փրկության շարժման» անդամներն այցելեցին «Եռաբլուր» զինվորական պանթեոն |armenpress.am|",
    "text": "armenpress.am: «Հայրենիքի փրկության շարժում» նախաձեռնության անդամներն այցելեցին «Եռաբլուր» զինվորական պանթեոն: Շարժման անդամները ծաղիկներ խոնարհեցին հայրենիքի համար իրենց կյանքը զոհած հայորդիների հիշատակին:\nՇարժման ներկայացուցիչները նշել էին, որ կանանց իրավունքների պաշտպանության միջազգային օրը ցանկանում են լինել այն կանանց, մայրերի և աղջիկների կողքին, որոնք Արցախյան վերջին պատերազմի հետևանքով կորցրել են իրենց որդիներին, ամուսիններին ու եղբայրներին:\n«Մարտի 8-ը պետք է, որ տոն լիներ, բայց տոնի մասին խոսելու ոչ բարոյական, ոչ հոգեկան մթնոլորտ չկա: Այսօր մեր հպարտությունն ու արժանապատվությունը վերագտնելու սահմանն անցնում է Եռաբլուրով»,- լրագրողների հետ զրույցում ասաց ՀՅԴ անդամ Լիլիթ Գալստյանը:\n"
}