{
    "title": "Բելառուսի նախագահի թեկնածու Սվետլանա Տիխանովսկայան իրեն համարում է ընտրությունների հաղթող",
    "text": "Բելառուսի նախագահի թեկնածու Սվետլանա Տիխանովսկայան հայտնել է, որ իրեն է համարում օգոստոսի 9-ին տեղի ունեցած ընտրությունների հաղթող: Հայտնում է lenta.ru-ն։\nՆրա խոսքերով, իր շտաբն ունի այլընտրանքային հաշվարկի արդյունքներ, ու իրենք պատրաստվում են «ապացուցել բոլոր խախտումները»: \n«Մենք չենք ճանաչում ընտրությունների արդյուքնները: Մենք տեսել ենք իրական արձանագրությունները: Կոչ ենք անում նրանց, ովքեր կարծում են, որ իրենց ձայները գողացել են, չլռել», - ասել է Տիխանովսկայան: \nՄիաժամանակ նա նշել է, որ պատրաստ է հանդիպել Ալեքսանդր Լուկաշենկոյի հետ, իսկ Տիխանովսկայայի շտաբի պետ Մարիա Կոլսենիկովան հայտարարել է, որ իրենք պատրաստ են երկարատև բողոքների ու ակցիաների:\nԹարգմանությունը՝ Լիլիթ Հարությունյանի\n"
}