{
    "title": "Արմավիրի մարզպետը Գայում, Լուսագյուղում, Մարգարայում և Արաքսում ծանոթացել է վերջին երեք տարիներին իրականացված և ընթացքի մեջ գտնվող ծրագրերին",
    "text": "ՀՀ Արմավիրի մարզպետ Համբարձում Մաթևոսյանը շարունակվող համանքային այցերի շրջանակում այսօր եղել է Գայում, Լուսագյուղում, Մարգարայում և Արաքսում, ծանոթացել ՀՀ կառավարության աջակցությամբ և համայնքային բյուջեի միջոցներով վերջին երեք տարիներին իրականացված և ընթացքի մեջ գտնվող ծրագրերին։\n«Գայում 2020 թվականին հաստատված պետություն-համայնք համաֆինանսավորման ծրագրով շարունակվում է 316 մլն դրամ ընդհանուր արժեքով մանկապարտեզի կառուցումը՝ նախատեսված շուրջ 150 երեխայի համար:\nԼուսագյուղ համայնքի կարիքների համար 2020 թվականին հաստատված համանուն ծրագրով կառուցվել է ֆոտովոլտային կայան՝ շուրջ 8 մլն դրամընդհանուր արժեքով:\nՀամաֆինանսավորման սուբվենցիոն ծրագրերի շրջանակում 2018 թվականին հիմնանորոգվել է Լուսագյուղի 574 մ երկարությամբ կենտրոնական փողոցը: 2019-ին էլ համայնքի կարիքների համար ձեռք են բերվել մեքենասարքավորումներ:\n2019 թվականին պետական բյուջեի միջոցներով գազաֆիկացվել է նաև Լուսագյուղ համայնքի միջնակարգ դպրոցը:\n2021 թվականի համար էլ համայնքապետարանը մարզպետարան է ներկայացրել սուբվենցիոն ծրագրի 2 հայտ՝ Լուսագյուղ համայնքի նոր բնակեցված փողոցների համար 1300 գծմ գազատարի կառուցում և Լուսագյուղ համայնքի ոռոգման պոմպի և հոսանքագծի կառուցում (11 մլն դրամ նախնական արժեքով, 50% պետության և 50% համայնքի համաֆինասնավորմամբ), համայնքն ամբողջական փաթեթ չի ներկայացրել, հրաժարվում է ծրագիրը 2021թ-ին իրականացնելուց)։\nՆշեմ նաև, որ Եվրասիական զարգացման բանկի և համայնքի համաֆինանսավորմամբ Հայաստանի տարածքային զարգացման հիմնադրամի կողմից այժմ իրականացվում է Լուսագյուղի ներտնտեսային ոռոգման ցանցի վերականգնման ծրագիրը։\nՀաջորդիվ այցելելով Մարգարա համայնք՝ ներկա եմ գտնվել նաև 2019 թվականի համաֆինանսավորման սուբվենցիոն ծրագրով հիմնանորոգված մանկապարտեզի բացմանը: Ծանոթացել եմ նաև 2020 սուբվենցիոն ծրագրով համայնքի 6 փողոցում իրականացված ջրամատակարարման ցանցի կառուցման աշխատանքներին:\nՀավելեմ, որ 2021 թվականի համար Մարգարայի համայնքապետարանի կողմից մարզպետարան է ներկայացվել համայնքի փողոցների արտաքին լուսավորության ցանցի վերակառուցմանը և ընդլայնմանը վերաբերող սուբվենցիոն ծրագրի 1 հայտ:\nՀամայնքային շրջայցն ամփոփել եմ Արաքսում, որտեղ հիմնականում ծանոթացել եմ 2020 թվականին հաստատված համաֆինանսավորման սուբվենցիոն ծրագրով ավարտական փուլում գտնվող մանկապարտեզի հիմնանորոգման աշխատանքներին:\n2021 թվականի համար սուբվենցիոն ծրագրով արդեն մարզպետարան է ներկայացվել Արաքս համայնքի մշակույթի պալատի դիմացի այգու կառուցման հայտը»,- հայտնել է մարզպետը:\n"
}