{
    "title": "Մակրոնն Ազգային ժողովը չի արձակի Եվրախորհրդարանի ընտրությունների արդյունքներով |armenpress.am|",
    "text": " armenpress.am։ Ֆրանսիայի նախագահ Էմանուել Մակրոնը մտադիր չԷ երկրի Ազգային ժողովն (խորհրդարանի ստորին պալատ) արձակել Եվրախորհրդարանի ընտրությունների արդյունքներով: Այդ մասին մայիսի 27-ին BFM հեռուստաալիքի եթերում հայտարարել Է պետքարտուղար, Ֆրանսիայի կառավարության պաշտոնական ներկայացուցիչ Սիբետ Նդիայը: «Նախագահը չի արձակի Ազգային ժողովը,-նշել Է նա:-Ընտրությունների արդյունքները դա անել չեն պարտավորեցնում»: Նդիայը նշել Է, որ «երկրում չկա քաղաքական ճգնաժամ»: Ընտրությունները, որոնք ցուցադրում են ընտրողների ակտիվության աճը, նախագահ Մակրոնի պարտությունը չեն»,-ընդգծել Է պետքարտուղարը:Նդիայն ընդունել Է, որ «Հառաջ, հանրապետություն» կառավարող կուսակցությունը մեկ տոկոսով պակաս ձայն Է ստացել ընտրություններում, քան Մարին լե Պենի «Ազգային միավորումը», սակայն կուսակցությունները նույն քանակությամբ՝ 23-ական մանդատ կունենան Եվրոպական խորհրդարանում: Հանրապետության ՆԳ նախարարության տարածած տվյալների համաձայն, «Ազգային միավորումը» ձայների 23,31 տոկոս արդյունքով զբաղեցնում Է առաջին տեղը, նրան հաջորդում Է «Հառաջ, հանրապետություն» կառավարող կուսակցությունը՝ ձայների 22,41 տոկոսով: Երրորդ տեղն զբաղեցրել Է ձախ արմատական «Եվրոպա-Էկոլոգիա-Կանաչներ» (EELV) կուսակցությունը՝ 13,47 տոկոսով: Չորրորդ տեղը բաժին Է հասել «Հանրապետականներին», որոնք հավաքել են 8,48 տոկոս: Ժան-Լյուկ Մելանշոնի «Անկոտրում Ֆրանսիան» ձայների 6,31 տոկոսով զբաղեցրել Է հինգերորդ հորիզոնականը, Սոցիալիստական կուսակցությանը բաժին Է հասել վեցերորդ տեղը. նա ստացել Է 6,19 տոկոս: Մնացած կուսակցությունները չեն հաղթահարել հինգ տոկոսի շեմը եւ զրկվել են Եվրախորհրդարանում մանդատների հավակնելու հնարավորությունից, հաղորդել Է ՏԱՍՍ-ը:\n"
}