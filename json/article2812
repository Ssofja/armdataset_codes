{
    "title": "Պատերազմին մասնակցած ոստիկանության 184 ծառայողներ խրախուսվել և պարգևատրվել են",
    "text": "Ոստիկանությունը տեղեկացնում է, որ նոյեմբերի 30-ին ոստիկանությունում տեղի է ունեցել պարգևատրման հանդիսավոր արարողություն, որին մասնակցել են ոստիկանության պետ Վահե Ղազարյանն ու ոստիկանության ղեկավար կազմը։Ներկաները մեկ րոպե լռությամբ հարգել են Արցախյան պատերազմում զոհված հերոսների հիշատակը։Ոստիկանության պետ Վահե Ղազարյանի հրամանով` պատերազմին մասնակցած ոստիկանության 184 ծառայողներ անձնվիրաբար ծառայության համար խրախուսվել են։Ոստիկանները պարգևատրվեցին արտահերթ կոչումներով, «Իրավակարգի ամրապնդման համար», «Մարտական զորակցություն», «Օրենքի պատվար», «Ոստիկանության 100-ամյակ» մեդալներով, «Գերազանց ծառայության համար», «Ոստիկանության զորքերում գերազանց ծառայության համար» կրծքանշաններով և պատվոգրերով։Ոստիկանության պետ Վահե Ղազարյանը, շնորհակալություն հայտնելով պարգևատրվածներին, նշել է, որ պատերազմի ընթացքում նրանց հայրենանվեր ծառայությունը վերստին ցույց են տվել, որ երբ վտանգ է սպառնում հայրենիքին, ոստիկանը ազգի նվիրյալ զինվոր է։\n"
}