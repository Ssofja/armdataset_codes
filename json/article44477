{
    "title": "Հայաստան պաշտոնական այց կկատարի Սուրբ Աթոռի պետությունների հետ հարաբերությունների քարտուղարը",
    "text": "Նոյեմբերի 9-10-ին պաշտոնական այցով Հայաստան կժամանի Սուրբ Աթոռի պետությունների հետ հարաբերությունների քարտուղար, արքեպիսկոպոս Պոլ Ռիչարդ Գալագերը:\nԱրտգործնախարարության լրատվության և հանրային դիվանագիտության վարչության փոխանցմամբ՝ վաղը ԱԳՆ-ում կկայանա նախարար Զոհրաբ Մնացականյանի և արքեպիսկոպոս Պոլ Ռիչարդ Գալագերի հանդիպումը, որից հետո կողմերը հանդես կգան մամուլի համար հայտարարությամբ։\nԱյցի շրջանակում Սուրբ Աթոռի պետությունների հետ հարաբերությունների քարտուղարին կընդունեն նախագահ Արմեն Սարգսյանը, վարչապետ Նիկոլ Փաշինյանը և Գարեգին երկրորդ Ամենայն Հայոց կաթողիկոսը:\n"
}