{
    "title": "AstraZeneca-ն հերքել Է տարեցների վրա իր պատվաստանյութի ցածր արդյունավետության մասին հաղորդագրությունները |armenpress.am|",
    "text": "armenpress.am: AstraZeneca դեղագործական ընկերությունը «միանգամայն սխալ» Է համարել գերմանական Handelsblatt եւ Bild թերթերի հաղորդագրություններն այն մասին, որ իր կողմից մշակված պատվաստանյութի արդյունավետությունը 65-ից բարձր տարիքի անձանց մոտ կազմում Է միայն 8 տոկոս:\nAstraZeneca-ի գրավոր պատասխանում ասվում Է, որ Մեծ Բրիտանիայի պատվաստումների եւ իմունիզացիայի միավորված կոմիտեն աջակցում Է պատվաստանյութի օգտագործմանը տարեց մարդկանց շրջանում, եւ պատվաստանյութի նկատմամբ ուժեղ իմունային պատասխանը հայտնաբերվել Է հետազոտության մասնակիցների այս խմբի արյան անալիզի արդյունքում: Դեղամիջոցների եվրոպական գործակալությունը (EMA), ինչպես սպասվում Է, AstraZeneca-ի պատվաստանյութի կիրառմանը հավանություն կտա մինչեւ ընթացիկ շաբաթվա վերջը:\nԵվրամիությունը, ավելի վաղ ստորագրված համաձայնագրին համապատասխան, պետք Է պատվաստանյութի 100 մլն չափաբաժին ստանա այս տարվա առաջին եռամսյակում: Բայց երկյուղ կա, որ այն կստանա այդ քանակության միայն կեսը, որը կապված Է արտադրական հարցերի հետ: AstraZeneca-ի գլխավոր գործադիր տնօրեն Պասկալ Սորիոյի հետ հունվարի 25-ին կայացած զրույցի ժամանակ Եվրոպական հանձնաժողովի նախագահ Ուրսուլա ֆոն դեր Լյայենն ընկերությունից պահանջել Է պարտավորագրային պարտավորությունների կատարում, հաղորդել Է «Ինտերֆաքս»-ը:\n"
}