{
    "title": "Բենզինի և դիզելային վառելիքի մանրածախ գների նվազումը շարունակվում է․ ՏՄՊՊՀ",
    "text": "Տնտեսական մրցակցության պաշտպանության պետական հանձնաժողովը տեղեկացնում է, որ բենզինի և դիզելային վառելիքի մանրածախ գների նվազումը շարունակվում է։\nՏՄՊՊՀ մոնիթորինգի արդյունքների համաձայն՝ նախորդ ամսին երեք խոշոր տնտեսվարողների մոտ արձանագրված վառելիքի մանրածախ գների նվազման միտումը շարունակվել է նաև ապրիլին: Առավել ակնառու է դիզելային վառելիքի գների նվազումը, որը կազմել է 20-40 դրամ՝ 1 լիտրի հաշվով:\nԴիտարկված ժամանակահատվածում երկու տնտեսվարողների մոտ արձանագրվել է նաև բենզինի գների նվազում՝ կախված տեսակից 20-30 դրամով, մյուս խոշոր տնտեսվարողի մոտ գնային փոփոխություն տեղի չի ունեցել:\n"
}