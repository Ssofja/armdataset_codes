{
    "title": "ԲԸՏՄ վերահսկողության ընթացքում արձանագրվել է 18.210.941 դրամի չափով շրջակա միջավայրին հասցված վնաս",
    "text": "ՀՀ բնապահպանության և ընդերքի տեսչական մարմինը հաշվետվություն է ներկայացրել հուլիսի 26-ից օգոստոսի 6-ն ընկած ժամանակահատվածում կատարված աշխատանքների վերաբերյալ:\nԸստ այդմ, Բնապահպանության և ընդերքի տեսչական մարմնի կողմից իրականացված վերահսկողության ընթացքում արձանագրվել է 67 դեպք, որից 37 դեպքով հաշվարկվել է 18.210.941 ՀՀ դրամի չափով շրջակա միջավայրին հասցված վնաս, 2 դեպքով նշանակվել է 200.000 ՀՀ դրամի չափով վարչական տուգանք։\nՆախկինում արձանագրված 42 դեպքով հաշվարկվել է 130.000 ՀՀ դրամի չափով շրջակա միջավայրին հասցված վնաս, նշանակվել 3.260.000 ՀՀ դրամի չափով վարչական տուգանք։\nԲուսական աշխարհի պահպանության ոլորտ \nԱրձանագրվել է 33 դեպք, որից 31-ով հաշվարկվել է 13.126.786 ՀՀ դրամի չափով շրջակա միջավայրին հասցված վնաս, 1-ով նշանակվել 100.000 ՀՀ դրամի չափով վարչական տուգանք։\nՆախկինում արձանագրված 7 դեպքով հաշվարկվել է 130.000 ՀՀ դրամի չափով շրջակա միջավայրին հասցված վնաս, նշանակվել 700.000 ՀՀ դրամի չափով վարչական տուգանք։\nԿենդանական աշխարհի պահպանության ոլորտ\nԱրձանագրված 1 դեպքով հաշվարկվել է 370.000 ՀՀ դրամի չափով շրջակա միջավայրին հասցված վնաս։ \nՆախկինում արձանագրված 2 դեպքով նշանակվել է 100.000 ՀՀ դրամի չափով վարչական տուգանք։\nՄթնոլորտային օդի և ջրերի պահպանության, թափոնների տեղաբաշխման, հողերի օգտագործման և պահպանման ոլորտ\nԱրձանագրվել է 33 դեպք, որից  5-ով հաշվարկվել է 4.714.155 ՀՀ դրամի չափով շրջակա միջավայրին հասցված վնաս, 1-ով նշանակվել 100.000 ՀՀ դրամի չափով վարչական տուգանք։\nՆախկինում արձանագրված 33 դեպքով նշանակվել է 2.460.000 ՀՀ դրամի չափով վարչական տուգանք։\nՀՀ ԱՆ ՀԿԱԾ է ուղարկվել 11 գործ (ընդհանուր՝ 1.178.200 ՀՀ դրամ)։ \nՆշված ժամանակահատվածում ՀՀ պետական բյուջե մուտքագրվել է 1.637.260 ՀՀ դրամ: \n"
}