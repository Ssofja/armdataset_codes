{
    "title": "Անվճար իրավաբանական օգնություն՝ մահացած զինծառայողի ընտանիքի անդամներին. նոր նախագիծ |hetq.am|",
    "text": "hetq.am: Խորհրդարանը հերթական նիստում երկրորդ ընթերցմամբ քննարկեց «Բարգավաճ Հայաստան» խմբակցության պատգամավորներ Նաիրա Զոհրաբյանի և Շաքե Իսայանի հեղինակած «Փաստաբանության մասին» օրենքում փոփոխություն կատարելու նախագիծը, որով առաջարկվում է ընդլայնել անվճար իրավաբանական օգնություն ստացող անձանց շրջանակը:\nԸստ կարգավորումների` հանրային պաշտպանի գրասենակի միջոցով անվճար իրավաբանական օգնություն կարող են ստանալ սահմանված կարգով հաստատված զինվորական ծառայության հետ պատճառական կապով զոհված (մահացած) զինծառայողի ընտանիքի անդամները:\nԳլխադասային հանձնաժողովի տեսակետը ներկայացրեց Մարդու իրավունքների պաշտպանության և հանրային հարցերի մշտական հանձնաժողովի անդամ Սարգիս Խանդանյանը, որի խոսքով հանձնաժողովը նախագծին միաձայն դրական եզրակացություն է տվել:\nԱրդարադատության փոխնախարար Վահե Դանիելյանը ևս Կառավարության դրական եզրակացությունը ներկայացրեց նախագծի վերաբերյալ:\n"
}