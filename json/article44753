{
    "title": "Զոհրաբ Մնացականյանը հեռախոսազրույց է ունեցել Լիտվայի ԱԳ նախարարի հետ",
    "text": "Հուլիսի 17-ին տեղի ունեցավ ԱԳ նախարար Զոհրաբ Մնացականյանի հեռախոսազրույցը Լիտվայի ԱԳ նախարար Լինաս Լինկևիչուսի հետ: \nԳործընկերոջ խնդրանքով՝ նախարար Մնացականյանը ներկայացրեց Ադրբեջանի գործողությունների արդյունքում հուլիսի 12-ից հայ-ադրբեջանական սահմանի որոշ հատվածներում ստեղծված լարվածության շուրջ վերջին զարգացումները: Զոհրաբ Մնացականյանը Լինաս Լինկևիչուսին մանրամասներ հաղորդեց ադրբեջանական զինված ուժերի կողմից հրադադարի ռեժիմի խախտման, քաղաքացիական ենթակառուցվածքների և բնակչության թիրախավորման վերաբերյալ: \nԵրկուստեք ընդգծվեց կայուն հրադադարի պահպանման և լարվածության նվազման անհրաժեշտությունը:  \nՍտեղծված իրավիճակում ՀՀ արտգործնախարարն առանձնահատուկ կարևորեց տարածաշրջանային  անվտանգության և կայունության պահպանումը և միջազգային համայնքի բոլոր անդամների կողմից պատասխանատու վերաբերմունքի ցուցաբերումը:\n"
}