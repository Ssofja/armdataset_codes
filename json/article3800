{
    "title": "Մարզպետի ինստիտուտի վերացումը Սուրեն Պապիկյանի տեսլականն է, բայց դեռ ժամանակը չէ |News.am|",
    "text": "Մինչեւ մենք չունենանք խոշոր եւ խոշորացված կայացած համայնքներ, մարզպետի ինստիտուտի վերացումը ճիշտ չենք համարում: Այս մասին այսօր՝ մարտի 20-ին, մամուլի ասուլիսի ժամանակ նշեց Տարածքային կառավարման եւ զարգացման նախարար Սուրեն Պապիկյանը:\n«Բայցեւայնպես, մարզպետների որոշ գործառույթների փոխանցումը համայնքապետարաններին պետք է հընթացս շարունակվի: Մենք մի օր, իմ տեսլականով, պետք է ունենանք երկաստիճան կառավարման համակարգ: Սա իմ անձնական պատկերացումն է»,-ասաց Պապիկյանը՝ հավելելով. «Մարզպետների ընտրովի լինելու հարց առայժմ չի քննարկվում, բայց ոչինչ չեմ բացառում»:\nՆախարարը նաեւ տեղեկացրեց, որ արդեն կա մարզպետարանների աշխատակազմերի կրճատման պատկերացումը, իսկ կառավարության որոշումը կլինի մայիս-հունիսին:\n"
}