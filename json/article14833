{
    "title": "Տոկիո-2020. հայ մարզիկների ելույթների ժամանակացույցը",
    "text": "Այսօր՝ Երևանի ժամանակով 15:00-ին, Ճապոնիայի մայրաքաղաք Տոկիոյում մեկնարկել է 32-րդ ամառային Օլիմպիական խաղերի բացման արարողությունը: Հայաստանի դրոշակակիրներն են լողորդ Վարսենիկ Մանուչարյանը և բռնցքամարտիկ Հովհաննես Բաչկովը:\nՄարզաշխարհի գլխավոր ստուգատեսում Հայաստանը ներկայացնելու է 17 մարզիկ։ Ներկայացնում ենք հայ մարզիկների ելույթների ժամանակացույցը՝ ըստ Երևանի ժամանակի:\nՀուլիսի 24-ին, ժամը 05:00-ին առաջինը պայքարի դուրս կգա սպորտային մարմնամարզիկ Արթուր Դավթյանը, որը հանդես է գալու հենացատկ և նժույգթափեր մրցաձևերում: \nՕգոստոսի 1-ին, ժամը 13:44-ին Դավթյանը կմասնակցի նժույգթափերի եզրափակչին։\nՕգոստոսի 2-ին, ժամը 13:54-ին Արթուր Դավթյանը կմասնակցի հենացատկի եզրափակչին:\nՀուլիսի 25-ին, ժամը 06:15-ին հրաձիգ Էլմիրա Կարապետյանը կմասնակցի եզրափակչին։\nՀուլիսի 25, ժամը 08:06-ին Եվրոպայի կրկնակի չեմպիոն, բռնցքամարտիկ Հովհաննես Բաչկովը հանդես կգա 1/16 եզրափակչում։\nՀուլիսի 26-ին, ժամը 06։00-ին ձյուդոիստ Ֆերդինանդ Կարապետյանը հանդես կգա ձյուդոյի մրցույթի 1/16 եզրափակչում։\nՀուլիսի 26-ին, ժամը 12:15-ին 1/16 եզրափակչում կմենամարտի բռնցքամարտիկ Կորյուն Սողոմոնյանը։\nՀուլիսի 27-ին, 06:50-ին ծանրամարտի կանանց մրցույթում հանդես կգա Իզաբելլա Յայլյանը:\nՀուլիսի 27-ին, 14։00-ին պայքարի դուրս կգա լողորդ Արթուր Բարսեղյանը։\nՀուլիսի 28-ին, ժամը 14։00-ին կմրցի լողորդ Վարսենիկ Մանուչարյանը: \nՀուլիսի 29-ին, ժամը 06։30-ին 1/8 եզրափակչում կմրցի Արման Դարչինյանը։\nՀուլիսի 30-ին, ժամը 14։00-ից ազատ ոճում հանդես կգա լողորդ Արթուր Բարսեղյանը։\nՕգոստոսի 1-ին, ժամը 06։00-ին 60 կգ քաշային կարգում հանդես կգա Արմեն Մելիքյանը:\nՕգոստոսի 2-ին, ժամը 06:30-ին մեդալային պայքարը կսկսեն ըմբշամարտիկներ Կարապետ Չալյանը և Արթուր Ալեքսանյանը:\nՕգոստոսի 3-ին, ժամը 04։00-ին աթլետ Լևոն Աղասյանը մեդալի համար կպայքարի եռացատկում։\nՕգոստոսի 3-ին, ժամը 06։30-ին կկայանա հունահռոմեական ոճի ըմբիշ Կարեն Ասլանյանի մեկնարկային գոտեմարտը։\nՕգոստոսի 3-ին, ժամը 14:50-ից օլիմպիական խաղերի չեմպիոնի կոչման համար կպայքարի ծանրորդ Սիմոն Մարտիրոսյանը:\nՕգոստոսի 4-ին, ժամը 06։30-ին պայքարի դուրս կգա ազատոճային ըմբիշ Արսեն Հարությունյանը։\nՕգոստոսի 6-ին, ժամը 06։30-ին պայքարի դուրս կգա ազատոճային ըմբիշ Վազգեն Թևանյանը։\n"
}