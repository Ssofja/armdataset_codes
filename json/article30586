{
    "title": "Ադրբեջանում մինչ օրս կորոնավիրուսից մահացել է 298 մարդ |azatutyun.am|",
    "text": "azatutyun.am: ՏԱՍՍ լրատվական գործակալության փոխանցմամբ, Ադրբեջանում կորոնավիրուսով վարակվածների թիվը մեկ օրում աճել է 531-ով և հասել է 23 հազար 521-ի, ինչը կազմում է 10 միլիոն բնակիչների 0.2 տոկոսը:\n«Անցած 24 ժամում 6 մարդ է մահացել, դրանից մեկ օր առաջ 8 զոհ է եղել»,- հայտնել է Ադրբեջանի կառավարության կից գործող կորոնավիրուսի դեմ պայքարի շտաբը:\nԸնդհանուր հաշվով Ադրբեջանում կորոնավիրուսից մահացել է 298 մարդ, ինչը կազմում է վարակվածների 1.3 տոկոսը:\nԱդրբեջանում կորոնավիուսի առաջին դեպքը գրանցվել է փետրվարի 28-ին: Ախտահարումների կեսից ավելին արձանագրվել է մայրաքաղաք Բաքվում:\nԻրավիճակի վատթարացման կապակցությամբ իշխանությունները Բաքվում և մի շարք շրջաններում սահմանել են խիստ կարանտինի ռեժիմ, որը կգոործի մինչև հուլիսի 20-ը:\n"
}