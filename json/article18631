{
    "title": "Հայաստանում կանցկացվեն ՀԱՊԿ զորավարժություններ |civilnet.am|",
    "text": "civilnet.am: Հավաքական անվտանգության պայմանագրի կազմակերպության (ՀԱՊԿ) «Շանթ-2021» հատուկ զորավարժություններն այս տարի կանցկացվեն Հայաստանում: Այդ մասին այսօր՝ հունիսի 3-ին, լրագրողների հետ զրույցում ասել է ՀԱՊԿ մամուլի քարտուղար Վլադիմիր Զայնետդինովը, փոխանցում է Eurasia Daily-ն։\n«Վարժանքների ընթացքում, որի անցկացումը նախատեսված է Հայաստանի Հանրապետության տարածքում, երկու փուլով կմշակվեն գործնական գործողություններ՝ զրահատեխնիկայի, հատուկ ավտոտրանսպորտի, ավիացիայի, անօդաչու թռչող սարքերի, ծառայողական-հետախուզական շների մասնակցությամբ»,- հայտնել է Կազմակերպության մամուլի քարտուղարը։\nՎլադիմիր Զայնետդինովը տեղեկացրել է նաև, որ հունիսի 1-3-ը Հայաստանում տեղի են ունեցել ուսումնական զորաշարժերին նախապատրաստվելու շտաբային բանակցություններ։\n"
}