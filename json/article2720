{
    "title": "Դատարանը Նարեկ Սարգսյանի գործով անցել է դատական քննության արագացված կարգի |hetq.am|",
    "text": "hetq.am: Երևան քաղաքի ընդհանուր իրավասության դատարանը՝ նախագահությամբ դատավոր Վահե Միսակյանի, երեկ՝ հունիսի 10-ին, որոշել է Ալեքսանդր Սարգսյանի որդու՝ Նարեկ Սարգսյանի գործով արագացված դատաքննության անցնել։ Այս մասին ասաց Սարգսյանի պաշտպան Արթուր Պիվազյանը։\nՀիշեցնենք, որ Նարեկ Սարգսյանը մեղադրվում է Քրեական օրենսգրքի 235-րդ հոդվածի 1-ին մասով, ՀՀ քրեական օրենսգրքի 268-րդ հոդվածի 3-րդ մասով, 38-131-րդ հոդվածի 2-րդ մասի 1-ին, 2-րդ, 3-րդ և 7-րդ կետերով, այսինքն՝ ապօրինի կերպով զենք-զինամթերք պահելը, առանձնապես խոշոր չափով թմրանյութերի ապօրինի շրջանառության և մարդուն առևանգելը կազմակերպելու մեջ։\nՓետրվար ամսին տեղի ունեցած դատական նիստի ընթացքում Սարգսյանին վերագրվող առևանգման դրվագով անցնող տուժող Արամ Կարապետյանն առարկել է դատական քննության արագացված կարգին, սակայն պատճառների մասին չի խոսել, ասել է, թե դրանց մասին կխոսի փաստաբանը։\nՏուժող Կարապետյանը, սակայն հետագայում նշանակված դատական նիստերին չի ներկայացել՝ ծանուցված լինելով։ Պիվազյանի խոսքով՝ նման պայմաններում դատարանն արձանագրել է, որ տուժողը չարամտորեն է օգտվում իր իրավունքից, մոտ երեք ամիս ժամանակ է ունեցել՝ դիրքորոշումը ներկայացնելու համար, ինչը չի արել, և որ վերջինիս առարկությունը՝ դատական քննության արագացված կարգի դեմ հիմնավորված չէ:\nԴատարանը որոշել է անցել արագացված դատաքննության։ Նշենք, որ արագացված կարգով դատական քննություն անցկացնելու դեպքում քրեական գործով ձեռք բերված ապացույցների ընդհանուր կարգով սահմանված հետազոտություն չի կատարվում: Սակայն ուսումնասիրվում են ամբաստանյալի անձը բնութագրող տվյալները, պատասխանատվությունը և պատիժը մեղմացնող ու ծանրացնող հանգամանքները:\nՇարունակությունը՝ hetq.am-ում\n"
}