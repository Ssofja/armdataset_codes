{
    "title": "ԱԺ-ում այսօր կքննարկվի Հարկային օրենսգիրքը",
    "text": "Ազգային ժողովի պատգամավոր Բաբկեն Թունյանը ֆեյսբուքյան իր էջում գրում է․ \n«Սկսում ենք քննարկել Հարկային օրենսգիրքը\nՀարգելի գործընկերներ։ Հարկային օրենսգրքում և հարակից օրենքներում փոփոխություններ և լրացումներ կատարելու մասին նախագծերի փաթեթն արդեն ուղարկվել է Ազգային ժողով։Փաթեթի քննարկման համար գլխադասային է նշանակվել Տնտեսական հարցերի մշտական հանձնաժողովը։\nԱյդ կապակցությամբ այսօր ժամը 15:00-ին, ԱԺ 334 սրահում տեղի կունենա ԱԺ տնտեսական հարցերի մշտական հանձնաժողովի՝ ՓՄՁ աշխատանքային խմբի անդրանիկ նիստը՝ հենց ՀՕ փաթեթի քննարկման նպատակով։\nՕրակարգում են՝ 1. ՓՄՁ-ներին առնչվող հարկային օրենսդրությունում առկա հրատապ լուծում պահանջող խնդիրներ:2. ՀՀ կառավարության կողմից հաստատված ՀՕ-ի նախագծում առկա ՓՄՁ-ներին առնչվող խնդրահարույց դրույթներ:3. Այլ հարցեր:\nՓՄՁ աշխատանքային խմբի ՓՄՁ շահերը ներկայացնող անդամ կառույցներն են՝\n1. ՓՄՁ Ասոցիացիա:2. Առաջատար տեխնոլոգիաների ձեռնարկությունների միություն:3. Երևանի Առևտրաարդյունաբերական պալատ:4. Հայկական բիզնես կոալիցիա:5. Հայաստանի գյուղատնտեսական դաշինք:6. Հայաստանի տրանսպորտային առաքողների միություն:7. Հայաստանի ՓՄՁ հաշվապահների ասոցիացիա:8. Հայաստանի հյուրատների զարգացման ասոցիացիա:\nՔննարկմանը մասնակցելու են ներկայացուցիչներ՝ ֆինանսների նախարարությունից, Տնտեսական զարգացման և ներդրումների նախարարությունից, Պետական եկամուտների կոմիտեից։\nՔննարկումը բաց է լուսաբանման համար և ուղիղ հեռարձակվելու է»։\n"
}