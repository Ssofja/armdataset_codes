{
    "title": "Գորգիսյանն առկա իրավիճակում անթույլատրելի է համարում արտահերթ ընտրություններ անցկացնելը |armenpress.am|",
    "text": "armenpress.am: Ազգային ժողովի «Լուսավոր Հայաստան» խմբակցության քարտուղար Գևորգ Գորգիսյանն անթույլատրելի է համարում Հայաստանում ստեղծված իրավիճակում արտահերթ խորհրդարանական ընտրություններ անցկացնելը: Այս մասին Գորգիսյանն ասաց դեկտեմբերի 29-ին խորհրդարանում լրագրողների հետ զրույցում:\n«Անթույլատրելի է հիմա, այս քաոտիկ իրավիճակում գնալ ընտրությունների»,- ասաց Գորգիսյանը:\nԱնդրադառնալով ՀՀ վարչապետ Նիկոլ Փաշինյանի հետ հնարավոր հանդիպմանը, Գորգիսյանը նշեց, որ նրանք կքննարկեն դա, եթե Փաշինյանն առաջարկի հանդիպման ընթացքում քննարկել իր հրաժարականի ու իշխանությունն անցնցում փոխանցելու հարցը:\n"
}