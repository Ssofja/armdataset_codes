{
    "title": "Թուրքիայում կորոնավիրուսից մահացածների թիվը հասել է 725-ի |ermenihaber.am|",
    "text": "ermenihaber.am: Թուրքիայում ապրիլի 7-ի դրությամբ նոր տեսակի կորոնավիրուսից (Covid-19) մահացել է ևս 76 մարդ։ Այս մասին Twitter միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nԳրառման մեջ նախարարը նշել է, որ 24 ժամվա ընթացքում իրականացված շուրջ 20․023 թեստերի արդյունքում հաստատվել է կորոնավիրուսով վարակվելու 3․892 նոր դեպք։ Նույն ժամանակահատվածում գրանցվել է վարակակիրների մահվան 76 դեպք։\n1․474 հիվանդ գտնվում է վերակենդանացման բաժանմունքում։ Ընդհանուր առմամբ ապաքինվել է 1․582 հիվանդ։\nԱյսպիսով, ըստ վերջին տվյալների, Թուրքիայում արձանագրվել է կորոնավիրուսով վարակվելու 34․109 հաստատված դեպք և մահվան 725 դեպք։ Ընդհանուր առմամբ կատարվել է 222․868 թեստավորում։\nՔոջան նաև հաղորդել է, որ ինչպես աշխարհի տարբեր երկրներում, այնպես էլ Թուրքիայում կորոնավիրուսով վարակվելու ամենաշատ դեպքեր գրանցվել են տղամարդկանց մոտ։ \n"
}