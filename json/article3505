{
    "title": "«Բիլլ և Մելինդա Գեյթս» հիմնադրամը լրացուցիչ 150 միլիոն ԱՄՆ դոլար կփոխանցի ԱՀԿ-ին",
    "text": "«Բիլլ և Մելինդա Գեյթս» հիմնադրամը հայտարարել է, որ կփոխանցի լրացուցիչ 150 միլիոն ԱՄՆ դոլար ԱՀԿ-ին, ինչը կօգնի արագացնել բուժման գործընթացն ու պատվաստանյութի ստեղծումը, ինչպես նաև հանրային առողջապահական միջոցառումների ձեռնարկումը։\nՀիմնադրամի համահիմնադիր Մելինդա Գեյթսը նաև նշել է, որ ԱՀԿ ֆինանսավորման դադարեցումը վտանգավոր քայլ է այն պահին, երբ աշխարհը գտնվում է կորոնավիրուսի համավարակով պայմանավորված ճգնաժամի մեջ, և ԱՀԿ-ն հենց այն կառույցն է, որը կազմակերպում է այդ պայքարը։ \n«Մեզ անհրաժեշտ է համաշխարհային համակարգված պատասխան տալ։ Երբ գտնվում ենք նման ճգնաժամի մեջ, բոլորս միահամուռ պետք է պայքարենք», - ասել է Մելինդա Գեյթսը։ \nՀիշեցնենք, որ ԱՄՆ-ից հետո «Բիլլ և Մելինդա Գեյթս» հիմնադրամը ԱՀԿ-ի 2-րդ ամենախոշոր ներդրողն է։\nԱղբյուրը՝ reuters.com:\nԹարգմանությունը՝ Լիլիթ Հարությունյանի\n"
}