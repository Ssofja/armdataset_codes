{
    "title": "Ուկրաինայի խորհրդարանը նախագահ Զելենսկուն զրկեց խորհրդարանը ցրելու հնարավորությունից |lragir.am|",
    "text": "lragir.am: Ուկրաինայի խորհրդարանը, որտեղ իշխում է «Եվրոպական Ուկրաինա» կոալիցիան, կանխարգելիչ քայլ է ձեռնարկել, որ երկրի նորընտիր նախագահ Վլադիմիր Զելենսկին չկարողանա ցրել խորհրդարանը և ամռանը նոր արտահերթ ընտրություններ անցկացնել: Ուկրաինայի խորհրդարանի հերթական ընտրությունները պետք է կայանան 2019 թվականի հոկտեմբերի 17-ին:Կոալցիայի անդամ «Ժողովրդական ճակատ» խմբակցության ղեկավար Մաքսիմ Բուրբակը հայտարարել է, որ իրենք դուրս են գալիս կոալիցիայից: Խորհրդարանի խոսնակ Անդրեյ Պարուբին հաստատել է կոալիցիայի փլուզումը: Այժմ մեկ ամսվա ընթացքում պետք է նոր կոալիցիա ձևավորվի, իսկ Զելենսկին, որի երդման արարողությունը նշանակվել է մայիսի 20-ին, մինչ այդ չի կարող ցրել խորհրդարանը: Մեկամսյա ժամկետի ավարտին, երբ կձևավորվի նոր կոալիցիան, այդ ժամանակ ևս Զելենսկին չի կարողանա ցրել խորհրդարանը, քանի որ սահմանադրությունն արգելում է ցրել երկրի խորհրդարանը լիազորությունների ժամկետի ավարտին մնացած վերջին 6 ամիսների ընթացքում:\n"
}