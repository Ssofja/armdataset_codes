{
    "title": "Սեյրան Օհանյանը չի վիրավորվել",
    "text": "Արցախի Հանրապետության նախագահի մամուլի խոսնակ Վահրամ Պողոսյանը հերքել է ադրբեջանական կողմի հայտարարությունները, թե Սեյրան Օհանյանը վիրավոր է։\nՖեյսբուքի իր էջում Պողոսյանը մասնավորապես գրել է․\n«Ադրբեջանական քարոզչամեքենան այս անգամ հերթական կեղծիքն է տարածում գեներալ-գնդապետ Սեյրան Օհանյանի մասին, թե իբր վերջինս վիրավորվել է: Իհարկե, թշնամին խորը պատճառներ ունի դրա մասին աղաղակելու, քանի որ գեներալ Օհանյանից ստացած հերթական դասը շատ ցավոտ է եղել, ու, համոզված եմ, դեռ էլի կստանա, որովհետև նա ողջ և առողջ է ու լիարժեք կատարում է իրեն վստահված պարտականությունները»։\n"
}