{
    "title": "Փաշինյանի հայտարարությունը, թե «Իսկանդերը» չի աշխատել, վկայում է նրա ոչ կոմպետենտ լինելու մասին․ ՌԴ Պետդումայի պատգամավոր",
    "text": "ՀՀ վարչապետ Նիկոլ Փաշինյանի հայտարարությունը, թե «Իսկանդեր» բալիստիկ հրթիռները չեն աշխատել, վկայում է առնվազն նրա ոչ կոմպետենտ լինելու մասին։ Այս մասին ասել է Ռուսաստանի Պետական Դումայի պատգամավոր, Ռուսաստանի ու Սիրիայի միջև բարեկամության խորհրդարանական խմբի ղեկավար Դմիտրիյ Սաբլինը։ \n«Մարդիկ, որոնք ավելի կոմպետենտ են պատերազմի ու խաղաղության հարցերում, գիտեն, որ սա լավագույն ունիվերսալ օպերատիվ-մարտավարական հրթիռային համակարգ է, 21-րդ դարի զենք է։ «Իսկանդերն» ապացուցել է իր բարձր որակները Սիրիայում ահաբեկչության դեմ պայքարի ընթացքում»,- ասել է Սաբլինը։\nՀիշեցնենք, որ 1in.am-ին տված հարցազրույցի ժամանակ Նիկոլ Փաշինյանն անդրադարձել է Սերժ Սարգսյանի հայտարարությանը, որ ինքը «զարմացած է, թե պատերազմի երրորդ կամ չորրորդ օրը իսկանդերը ինչու չի կրակել»։ \n«Իսկ գուցե պատասխանեն, թե ինչու կրակած իսկանդերը չի պայթել կամ պայթել է 10 տոկոսով, օրինակ»,- ասել էր վարչապետը։\nԹարգմանությունը՝ Լիլիթ Հարությունյանի\n"
}