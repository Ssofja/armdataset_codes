{
    "title": "Փաշինյանը նշեց բնակչության թիվը կրկնապատկելու ճանապարհը |news.am|",
    "text": "news.am: Մենք պետք է նայենք մեր պատմությանը, թե ինչպես է եղել, որ Հայաստանում բնակչության թիվը կրկնապատկել ենք: Այս մասին, այսօր՝ հուլիսի 13-ին, Լոռու մարզի «Հայաստանի մանուկներ» բարեգործական հիմնադրամի (ՔՈԱՖ) ՍՄԱՐԹ կենտրոն կատարած այցելության ժամանակ նշեց ՀՀ վարչապետ Նիկոլ Փաշինյանը՝ անդրադառնալով ժողովրդագրական խնդրին:\n«Դա եղել է մի միջավայրում, երբ Հայաստանում զարգացել է արդյունաբերությունը, երբ Հայաստանը դարձել է ինդուստրիալ երկիր: Այո, դա եղել է Խորհրդային Միության ժամանակներում, բայց այդ արդյունաբերության զարգացման հեղինակը եղել են մեր հայրերն ու պապերը:\nԱյդ ժամանակաշրջանում մենք ունեցել ենք այնպիսի տիտաններ, ինչպիսիք են Հրանտ Մաթեւոսյանը, Մարտիրոս Սարյանը, Մինաս Ավետիսյանը, Երվանդ Քոչար, Վահրամ Փափազյանը, Հրաչյա Ներսիսյանը, գոհար Գասպարյանը: Ես ուզում եմ ցույց տալ, որ մտածողության կերպը, տնտեսության կառուցվածքը շատ բան են փոխում մեր իրականության մեջ»,-հայտարարեց Փաշինյանը:\n"
}