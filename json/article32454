{
    "title": "Արաբական պետությունների հաշտեցումը կնպաստի Պարսից ծոցում կայունացմանը. Լավրով |tert.am|",
    "text": "tert.am: Ռուսաստանը լիահույս է, որ Արաբական պետությունների հաշտեցումը կնպաստի Պարսից ծոցում կայունացմանը: Այս մասին հայտարարել է ՌԴ ԱԳ նախարար Սերգեյ Լավրովը՝ ամփոփելով Կատարի ԱԳ նախարար Մուհամեդ բեն Աբդել Ռահման Ալ Թանիի հետ բանակցությունների արդյունքները, գրում է ՏԱՍՍ-ը։\n«Ռուսաստանը լիահույս է, որ հունվարի 5-ին նախատեսված Պարսից ծոցի արաբական պետությունների գագաթնաժողովը ծոցի երկրների համագործակցության խորհրդում վերջ կդնի պառակտմանը և թույլ կտա վերսկսել նրա բնականոն գործունեությունը»,- ասել է ՌԴ ԱԳ նախարարը։\nՆրա խոսքով՝ Մոսկվան շահագրգռված է արաբական երկրների միջև հակասությունների կարգավորմամբ, որոնք նրա գործընկերներն ու բարեկամներն են:\n"
}