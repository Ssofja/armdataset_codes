{
    "title": "Կորոնավիրուսից մահացել է ֆրանսահայ քաղաքական գործիչ Պատրիկ Դևեջյանը |hetq.am|",
    "text": "hetq.am: Մարտի 29-ին 75 տարեկան հասակում կորոնավիրուսից մահացել է ֆրանսահայ քաղաքական գործիչ, Օ դե Սեն դեպարտամենտի խորհրդի նախագահ Պատրիկ Դեւեջյանը։\nՆա Ֆրանսիայի նախկին նախագահներ Ժակ Շիրակի եւ Նիկոլա Սարկոզիի հիմնական գաղափարակիցն էր, նրանց նախագահության տարիներին՝ կառավարության անդամ։ \nՖրանսիական «Մոնդ» թերթի հաղորդմամբ՝ Պատրիկ Դեւեջյանը հոսպիտալացվել էր մարտի  26-ին։ Նա Թվիթերում արված գրառման մեջ նշել էր, որ իրեն հոգնած է զգում, բայց վիճակը կայուն է՝ շնորհիվ բժիշկների բացառիկ աշխատանքի շնորհիվ։\nԴեւեջյանը առաջին քաղաքական-հասարակական գործիչն է Ֆրանսիայում, որը մահացավ կորոնավիրուսից։ Նա ամուսնացած էր, չորս զավակի հայր։\n"
}