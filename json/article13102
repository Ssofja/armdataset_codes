{
    "title": "Շվեդիան կոչ է արել դադարեցնել ռազմական գործողությունները Լեռնային Ղարաբաղում\r\n\r\n |factor.am|",
    "text": "factor.am: Շվեդիայի արտգործնախարար Ան Լինդեն կոչ է անում Հայաստանին ու Ադրբեջանին՝ վերադառնալ խաղաղ բանակցությունների։ Շվեդիայի արտաքին գերատեսչության ղեկավարը նաև կոչ է արել երրորդ երկրներին դադարեցնել ռազմական գործողություններին միջամտությունը, գրում է REGNUM-ը։\n«Այո՛, իրավիճակն իրապես շատ անհանգստացնող է, և ես խորապես ցավում եմ զոհերի համար։ Շատ զոհեր կան նաև քաղաքացիական բնակչության շրջանում։ Այժմ ամենակարևորն այն է, որպեսզի ռազմական գործողություններն անհապաղ դադարեցվեն, և կողմերը վերադառնան բանակցությունների սեղանին»,- հայտարարել է նախարար Լինդեն։\nՀավելենք, որ Լինդենն ավելի վաղ մտադրություն էր հայտնել այցելել Հայաստանի ու Ադրբեջանի մայրաքաղաքներ, սակայն օդային տարածքում իրավիճակի վտանգավոր լինելու պատճառով նախարարների հանդիպումը չեղարկվել է։\n"
}