{
    "title": "Ուկրաինայի Լուցկ քաղաքում անհայտ անձն ուղևորներով լի ավտոբուս է պատանդառել, ըստ ՈՒԱԾ-ի՝ ավտոբուսում մոտ 10 պատանդ կա |tert.am|",
    "text": "tert.am: Ուկրաինայի Լուցկ քաղաքի կենտրոնում՝ Թատերական հրապարակում, անհայտ անձն ուղևորներով լի ավտոբուս է պատանդառել: Ինչպես հայտնել են Ուկրաինայի անվտանգության ծառայությունից, ավտոբուսում մոտ 10 պատանդ կա, գրում է korrespondent.net-ը:\nՀրապարակի տարածքը շրջափակվել է հատուկ զորքերի կողմից: \nԼուցկի բնակիչներին խնդրել են մնալ տներում կամ աշխատավայրերում:\nՔաղաք է մեկնել երկրի ՆԳ նախարար Արսեն Ավակովը:\nԱվելի վաղ հաղորդվել էր, որ անհայտ անձի մոտ պայթուցիկ սարք և զենք կա: Ոստիկանները բանակցություններ են վարում տղամարդու հետ:\n"
}