{
    "title": "Կանադայում խոցված Boeing 737-ի հարցով դատական հայց է ներկայացվել Իրանի դեմ. հայցվորը 1,1 մլրդ դոլար փոխհատուցում է պահանջում |tert.am|",
    "text": "tert.am: Կանադական Տորոնտո քաղաքի դատարաններից մեկում Իրանի դեմ հայց է ներկայացվել: Այն վերաբերում է Թեհրանում ուկրաինական Boeing 737 ուղևորատար ինքնաթիռի խոցմանը:\nԻնչպես գրում է Reuters-ը, հայցվորն Իրանից 1,1 մլրդ դոլար փոխհատուցում է պահանջում: Հատկանշական է, որ հայցվորն անանուն է և ներկայանում է որպես ավիաաղետի զոհերից մեկի մոտ բարեկամ:\nՀայցում նշվում է, որ Իրանի իշխանությունները, հարվածելով օդանավին, միտումնավոր ահաբեկչական գործողություն են իրագործել:\nՀայցը ներկայացվել է ընդդեմ Իրանի գերագույն հոգևոր առաջնորդ այաթոլլահ Ալի Խամենեին, Իսլամական հեղափոխության պահապանների կորպուսի և մի շարք այլ պաշտոնյաների:\n"
}