{
    "title": "Առանց թույլտվության ջրօգտագործման դեպքում տուգանք է նախատեսված",
    "text": "Բնապահպանության և ընդերքի տեսչական մարմինը հիշեցնում է ՝առանց ջրօգտագործման թույլտվության ջրօգտագործում իրականացնելու դեպքում նախատեսված տուգանքի մասին․\nՎարչական իրավախախտումների վերաբերյալ օրենսգրքի 632-րդ հոդվածի համաձայն՝առանց ջրօգտագործման թույլտվության ջրօգտագործում իրականացնելը առաջացնում է տուգանքի նշանակում քաղաքացիների նկատմամբ` սահմանված նվազագույն աշխատավարձի հարյուրհիսնապատիկի (150.000 ՀՀ դրամ) չափով, իսկ պաշտոնատար անձանց նկատմամբ` սահմանված նվազագույն աշխատավարձի երեքհարյուրապատիկի (300.000 ՀՀ դրամ) չափով:\nՋրօգտագործման թույլտվության պահանջները չկատարելը առաջացնում է տուգանքի նշանակում քաղաքացիների նկատմամբ` սահմանված նվազագույն աշխատավարձի հարյուրապատիկի (100.000 ՀՀ դրամ) չափով, իսկ պաշտոնատար անձանց նկատմամբ` սահմանված նվազագույն աշխատավարձի երկուհարյուրապատիկի (200.000 ՀՀ դրամ) չափով:  \n"
}