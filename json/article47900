{
    "title": "Մարտակերտի և Ասկերանի բնակավայրերում վտանգավոր զինամթերք է վնասազերծվելու",
    "text": "Արցախի Մարտակերտ քաղաքում և  Մարտակերտի շրջանի Վարնկաթաղ, Մոխրաթաղ, Ճանկաթաղ համայնքներում ու հարակից բնակավայրերում փետրվարի 9-ին սակրավորական ջոկատներն ինժեներահետախուզական, միաժամանակ զենք-զինամթերքի վնասազերծման աշխատանքներ են նախատեսում: Այս մասին տեղեկացրին Արցախի ներքին գործերի նախարարության արտակարգ իրավիճակների պետական ծառայությունից:\n«Հումանիտար ականազերծման կենտրոն հիմնադրամը պայթեցման աշխատանքներ է նախատեսում  Ասկերանի շրջանի Այգեստան և Խնածախ համայնքներում, Մարտունի քաղաքում և հարակից բնակավայրերում: Լրացուցիչ տեղեկությունների համար գործում է  911 հեռախոսահամարը»,-հայտնում են ծառայությունից:\n"
}