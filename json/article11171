{
    "title": "Սիրիան դեմ է, որ ԱՄՆ-ն ու Թուրքիան իր տարածքում անվտանգության գոտի ստեղծեն |ermenihaber.am|",
    "text": "ՄԱԿ-ում Սիրիայի մշտական ներկայացուցիչ Բեշար Ջաֆերին հայտարարել է, որ պաշտոնական Դամասկոսը դեմ է Սիրիայի տարածքում ստեղծվելիք անվտանգության գոտուն, որի շուրջ նախնական համաձայնության են հասել ԱՄՆ-ն ու Թուրքիան։\nՍիրիացի պաշտոնյան իր երկրի տարածքում Թուրքիայի և ԱՄՆ-ի անվտանգության գոտին ստեղծելու ծրագրերն անվանել է Սիրիայի անկախության դեմ ուղղված խախտում:\nԹեմային արձագանքել է ՄԱԿ-ի գլխավոր քարտուղարի հումանիտար հարցերով օգնական Մարկ Լոուքոքը։ Ըստ նրա՝ Սիրիայում անվտանգության գոտու ստեղծման շուրջ ԱՄՆ-ն և Թուրքիան ոչ մի բանակցություն չեն վարել ՄԱԿ-ի հետ։ Ըստ նրա՝ ՄԱԿ-ը թուրք-ամերիկյան համաձայնության մաս չի կազմել։\n"
}