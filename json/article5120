{
    "title": "Իրան է ժամանել ԵՄ բարձրագույն ներկայացուցիչը  |azatutyun.am|",
    "text": "azatutyun.am: Այսօր Թեհրան է ժամանել Եվրամիության արտաքին հարաբերությունների և անվտանգության հարցերով բարձրագույն ներկայացուցիչ, Եվրոպական հանձնաժողովի փոխնախագահ Ժոզեպ Բորելը: Իրանի մայրաքաղաքում նա բանակցություններ է անցկացնում երկրի արտաքին գործերի նախարար Մոհամադ Ջավադ Զարիֆի և մի շարք այլ բարձրաստիճան պաշտոնյաների հետ:\nԱրևմտյան աղբյուրների գնահատմամբ՝ Բորելի այցը 2015 թվականին կնքված միջուկային համաձայնագրի փրկության վերջին փորձն է:\nՀամաձայնագրից դուրս գալու մասին ԱՄՆ նախագահը հայտարարել էր 2018-ի գարնանը:\nԻրանը միջուկային համաձայնագրով ստանձնած պարտավորություններից հրաժարվեց այս տարվա հունվարի սկզբին` գեներալ Քասեմ Սոլեյմանիի սպանությունից հաշվված օրեր անց:\n"
}