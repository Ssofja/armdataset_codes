{
    "title": "Հայաստանի և Ադրբեջանի ԱԳ նախարարները և ՄԽ համանախագահները հոկտեմբերի 29-ին կհանդիպեն Ժնևում",
    "text": "ԵԱՀԿ Մինսկի խմբի համանախագահների հայտարարությունը․\n«Համանախագահները հոկտեմբերի 24-ին հանդիպել են Հայաստանի և Ադրբեջանի ԱԳ նախարարներին, ինչպես նաև մասնակցել են արգործնախարարների և ԱՄՆ պետքարտուղարի տեղակալի հանդիպմանը: ԵԱՀԿ գործող նախագահի անձնական ներկայացուցիչը ևս ներկա է եղել հանդիպումներին: \nՀամանախագահները կոողմերին հորդորել են անհապաղ քայլեր ձեռնարկել Մոսկվայի հոկտեմբերի  10-ի հայտարարության բոլոր կետերն անհապաղ իրականացնելու ուղղությամբ քայլեր ձեռնարկել համաձայն նրանց ստանձնած պարտավորություններ, որոնք վերահաստատվել են Փարիզում հոկտեմբերի 18-ին: \nԻնտենսիվ քննարկումների ընթացքում համանախագահները և արտգործնախարարները քննարկել են անհապաղ հումանիտար հրադադարի իրականացումը, հրադադարի մշտադիտարկման պարամետրերը, և համապարփակ լուծման ուղղությամբ բովանդակային տարրերի քննարկում նախաձեռնելը: Պայմանավորվածություն ձեռք բերվեց հանդիպել Ժնևում հոկտեմբերի 29-ին համաձայնություն ձեռք բերելու և, ժամանակացույցին համապատասխան, բոլոր անհրաժեշտ քայլերը ձեռնարկելու համար, որոնք կբերեն ԼՂ հակամարտության խաղաղ կարգավորման՝ Հայաստանի և Ադրբեջանի ղեկավարների ընդունած հիմնական սկզբունքներին համապատասխան»:\n"
}