{
    "title": "Շանթ Հարությունյանն ընտրություններին մասնակցելու համար ձեւավորում է Ազգային Միացյալ Նախաձեռնություն կուսակցությունը",
    "text": "«Ցեղակրոն» կուսակցության առաջնորդ Շանթ Հարությունյանը  արտահերթ ընտրություններին մասնակցելու համար  նախաձեռնել է Ազգային Միացյալ Նախաձեռնություն կուսակցության ձեւավորումը։\nՖեյսբուքյան իր էջում նա դիմել է համախոհներին եւ նշել.\n«Հաշվի առնելով այն, որ արդեն որոշված է արտահերթ ընտրությունների անցկացման օրը, դիմում ենք մեր համախոհներին:\nՀՀ օրենսդրության համաձայն՝ խորհրդարանական ընտրություններին մասնակցության համար անհրաժեշտ է կուսակցություն: Շանթ Հարությունյանի Ցեղակրոն կուսակցությունը 2004թ.-ին դատարանի որոշումով փակվել է: Սրանով է պայմանավորված, որ նախաձեռնել ենք Ազգային Միացյալ Նախաձեռնություն կուսակցության ձեւավորումը:\nԿոչ ենք անում մեր համախոհներին, որպեսզի դրսեւորեն ակտիվ ներգրավվածություն կուսակցաշինության եւ նախընտրական գործընացներին:\nՄեր դիրքորոշումը հստակ է: Եթե կուսակցության համար անհրաժեշտ 300 համախոհները չեն հավաքվելու, ապա անիմաստ է մտածել խորհրդարանական արտահերթ ընտրություններին մասնակցություն ունենալու համար:\nՇանթ Հարությունյանն առաջ է քաշել իր գաղափարական մոտեցումները: Հերթը մեր գաղափարակիցներինն է\nԿուսակցության գրասենյակը՝ Թումանյան 34:\nԵրկուշաբթի օրվանից կսկսենք գրանցումներ իրականացնելը: Ունենք բավականին քիչ ժամանակ»։\n"
}