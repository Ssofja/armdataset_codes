{
    "title": "Գոլանի բարձունքների մասին Թրամփի հայտարարությունը կարող է նախադեպ լինել Արցախի ու Հայաստանի համար․ փորձագետ",
    "text": "ԱՄՆ կողմից Գոլանի Բարձունքները՝ որպես Իսրայելի տարածք ճանաչելու Թրամփի մտադրությունը լուրջ նախադեպ է դառնալու միջազգային իրավունքի և միջազգային քաղաքականության համար։ Նման կարծիք է հայտնել քաղաքագետ Սուրեն Սարգսյանը:Նա հիշեցրել է, որ Իսրայելը զբաղեցրել էր Սիրիային պատկանող այս բարձունքները (1800ք/կմ) և անեքսացիայի ենթարկել 1981թ․։\n«Այս նախադեպը, վստահ եմ, օգտագործվելու է նաև Թուրքիայի (Իրաքում, Սիրիայում, Կիպրոսում) և այլ պետությունների կողմից։ Թե որքանով այս միջազգային իրավական/քաղաքական նախադեպը կկարողանանք օգտագործել մեր շահերի սպասարկման համար, բացառապես մեր ունակություններից, կարողություններից և պրոֆեսիոլիզմից է կախված»,- վստահ է Սարգսյանը։\nՆշենք, որ ԱՄՆ նախագահ Դոնալդ Թրամփը հայտարարել է, որ ժամանակն է ճանաչել Գոլանի բարձունքների հանդեպ Իսրայելի ինքնավարությունը.«52 տարի անց եկել է ժամանակը, որպեսզի ԱՄՆ-ն ճանաչի Գոլանի բարձունքների հանդեպ Իսրայելի ինքնավարությունը, ինչը ծայրահեղ կարեւոր ռազմավարական նշանակություն ունի Իսրայելի պետության անվտանգության եւ տարածաշրջանային կայունության համար»,- գրել է նա Twitter-ում:\nԱյնուհետեւ Իսրայելի վարչապետ Բենիամին Նաթանյահուն շնորհակալություն է հայտնել Թրամփից Գոլանի բարձունքների հանդեպ Իսրայելի ինքնավարությունը ճանաչելու պատրաստակամության համար։\narmtimes.com\n"
}