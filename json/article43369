{
    "title": "Սիրիայի հակակառավարական ուժերը հայկական զորախումբ են ստեղծել |civilnet.am|",
    "text": "civilnet.am: ԱՄՆ-ի աջակցությունը վայելող «Սիրիայի դեմոկրատական ուժերը» (ՍԴՈՒ) հայկական զորախումբ է ստեղծել, հաղորդում է Ամերիկայի ձայնի անգլալեզու ծառայությունը։\nՌադիոկայանը հիշեցնում է, որ ՍԴՈՒ-ն քրդերի կողմից ղեկավարվող բազմազգ ռազմական դաշինք է, որը կարևոր դեր է ունեցել Սիրիայում Իսլամական պետություն ահաբեկչական խմբավորման դեմ պայքարում։ Անցյալ ամիս ՍԴՈՒ-ն ազատագրել է Իսլամական պետության միջնաբերդ համարվող Baghuz քաղաքը Սիրիայի արևելքում։\nՉորեքշաբթի տեղի է ունեցել հայկական զորախմբի ստեղծման արարողությունը։ «Մենք կշարունակենք մեր նահատակների ճամփան և կպայքարենք այնքան ժամանակ, մինչև էթնիկական բոլոր հանրույթները Սիրիայի հյուսիսում և արևելքում ազատ լինեն և ստեղծեն ապակենտրոնացված Սիրիա։\nԺամանակն է Սիրիայում ստեղծել իսկական հայկական ուժ»,- ասել է զորախմբի հրամանատար Մասիս Մութանյանը\nՍիրիայում 2011-ին բռնկված քաղաքացիական պատերազմից ի վեր սա հայկական առաջին զորախումբն է, նշում է Ամերիկայի ձայնը։\n"
}