{
    "title": "ՀՀ վարչապետը հանդիպում է ՔՊ-ի վարչության անդամների հետ\r\n |pastinfo.am|",
    "text": "pastinfo.am: ՀՀ վարչապետ Նիկոլ Փաշինյանը կառավարության շենքում մի շարք հանդիպումներ ունի նախատեսված։ Դրանցից մեկն էլ հանդիպումն է «Քաղաքացիական պայմանագիր» կուսակցության վարչության անդամների հետ։ Տեղեկությունը հայտնեց Վարչապետի խոսնակ Մանե Գևորգյանը.\n«Կառավարությունում այս ընթացքում մի քանի անգամ հանդիպում է եղել վարչության անդամների հետ, հերթական հանդիպումներն են, որևէ արտառոց բան չկա, աշխատանքային քննարկումներ են լինում»։\nՄանե Գևորգյանը նշեց, որ չի կարող հստակ ասել՝ հանդիպումը ո՞ր ժամին է լինելու, արդյոք ընթանում է կամ արդեն վերջացե՞լ է։ Սակայն նշեց. «Ընթացիկ աշխատանքային քննարկումներ են»։\nԱվելի վաղ հայտնել էին, որ Կառավարությունում վարչապետի հետ են հանդիպել Արցախի երկու նախկին նախագահները։\nՆախօրեին մի շարք արտախորհրդարանական ուժեր փակ քննարկման ձևաչափով հանդիպել են վարչապետ Նիկոլ Փաշինյանի հետ, տեղի է ունեցել նաև անվտանգության խորհրդի նիստ:\n"
}