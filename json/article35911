{
    "title": "Մոսկվայում բերման են ենթարկվել տասնյակ ցուցարարներ |azatutyun.am|",
    "text": "azatutyun.am։  Ոստիկանությունը երեկ բերման է ենթարկել տասնյակ անձանց, ովքեր փորձում էին նստացույց անցկացնել Մոսկվայի քաղաքային ընտրական հանձնաժողովի շենքի դիմաց:\nՀանձնաժողովը չի գրանցել ընդդիմության թեկնածուներին քաղաքային խորհրդի առաջիկա ընտրություններում։\nԸնդդիմադիր թեկնածուներից Իլյա Յաշինը, Լյուբով Սոբոլը և Յուլիա Գալյամինան ևս բերման ենթարկվածների թվում են:\nOVD-Info հասարակական կազմակեպությունը, որը ռուսաստանյան ոստիկանության մոնիթորինգ է իրականացնում, հայտարարել է, որ ձերբակալվել է 38 մարդ, մինչդեռ իրավապահները հայտնել են միայն 25-ի մասին։\nՌուսաստանցի ընդդիմադիր առաջնորդ Ալեքսեյ Նավալնին, ով անցած շաբաթ է ազատ արձակվել տասնօրյա տնային կալանքից, ակցիային չի մասնակցել։\n"
}