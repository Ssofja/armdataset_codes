{
    "title": "Ռուսաստանում մեկ օրում հաստատվել է կորոնավիրուսի 21 665 նոր դեպք |armenpress.am|",
    "text": "armenpress.am: Ռուսաստանում մեկ օրում հաստատվել է կորոնավիրուսի 21 665 նոր դեպք: 2021 թվականի հունվարի 21-ից ի վեր դա մաքսիմալ ցուցանիշ է: Վարակվածների ընդհանուր թիվը հասել է 5 430 753-ի:\nԻնչպես հաղորդում է «ՏԱՍՍ»-ը, այս մասին  հունիսի 26-ին լրագրողներին հայտնել է  նոր ինֆեկցիայի դեմ պայքարի օպերատիվ շտաբը:\nԱյս պահին Ռուսաստանում բուժում է ստանում 354 084 մարդ: Մեկ օրում կորոնավիրուսից առողջացել է 14 347 մարդ: Առողջացածների ընդհանուր թիվը 4 943 986 է:\nՄեկ օրում մահացել է 619 վարակված: Համավարակի տարածման շրջանից ի վեր մինչ օրս մահացել է 132 683 վարակակիր:\n"
}