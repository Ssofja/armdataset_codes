{
    "title": "Ռուսաստանում կորոնավիրուսի հաստատված դեպքերի թիվն անցել է 3 միլիոնից |armenpress.am|",
    "text": "armenpress.am։ Ռուսաստանի Դաշնությունում կորոնավիրուսի հաստատված դեպքերի թիվն անցել է 3 միլիոնից, վերջին մեկ օրում գրանցվել է ավելի քան 29 հազար նոր դեպք: Այս մասին հայտնում է ՌԻԱ Նովոստին՝ ներկայացնելով երկրում կորոնավիրուսի տարածման կանխարգելման կենտրոնի տվյալները:\n«Վերջին մեկ օրվա ընթացքում Ռուսաստանում հաստատվել է կորոնավիրուսով վարակման 29 հազար 258 նոր դեպք: Ընդհանուր դեպքերի թիվը հասել է 3 մլն 21 հազար 964-ի»,- ասված է հաղորդագրությունում:\nՌուսաստանում կորոնավիրուսից բուժվել է 2 մլն 426 հազար 439 հոգի, մահացել` 54 հազար 226 մարդ:\n"
}