{
    "title": "Դատաբժշկական կենտրոնում չկան փորձաքննություն չանցած մասունքներ. ԱՆ",
    "text": "Համաձայն ՀՀ ԱՆ Դատաբժշկական գիտագործնական կենտրոնի տվյալների՝ այս պահին դատաբժշկական կենտրոնում չկան փորձաքննություն չանցած մասունքներ։ Այս մասին տեղեկացնում է ՀՀ առողջապահության նախարարությունը:\nՈւնենք 50 մասունք, որոնք մի քանի անգամ անցել են փորձաքննություն, բայց դրանցից դեռ չի հաջողվել ԴՆԹ անջատել: Մնացած բոլոր դիերը փորձաքննված են, որոնց մի մասը, այս պահի դրությամբ՝ 149-ը, ծնողների բազայի հետ համընկնում չի ունեցել: Մի մասի տվյալներն էլ նույնականացված են, դրանք փոխանցվել են համապատասխան մարմնին, բայց դեռ հարազատների կողմից չեն վերցվել հուղարկավորելու համար՝ նշված է նախարարության հաղորդագրության մեջ:\n"
}