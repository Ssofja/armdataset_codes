{
    "title": "Վարչապետի որոշմամբ ՔԿ քննիչը գործուղվում է Ուկրաինա՝ անհրաժեշտ քննչական գործողությունների նպատակով",
    "text": "ՀՀ քննչական կոմիտեի հատկապես կարևոր գործերի քննության գլխավոր վարչության մարդկանց թրաֆիքինգի, անչափահասների սեռական անձեռնմխելիության դեմ ուղղված և թմրամիջոցների ապօրինի շրջանառության հանցագործությունների քննության վարչության ՀԿԳ ավագ քննիչ Էդուարդ Թումաղայանը կգործուղվի Ուկրաինա։ Այդ մասին որոշումը ստորագրել է վարչապետ Նիկոլ Փաշինյանը՚։\nՈրոշման համաձայն՝ քննիչն Ուկրաինա՝ Մելիտոպոլ է գործուղվում Քննչական կոմիտեի հատկապես կարևոր գործերի քննության գլխավոր վարչության վարույթում քննվող քրեական գործի շրջանակներում մի շարք էական հարցերի պարզաբանման և Ուկրաինայի տարածքում անհրաժեշտ քննչական գործողություններ կատարելու նպատակով։\nԳործողումը կտևի 2020 թվականի հունիսի 1-ից 9-ը ներառյալ։\n"
}