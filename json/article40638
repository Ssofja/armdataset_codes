{
    "title": "Ադրբեջանը ստացել է Sputnik V ռուսական պատվաստանյութի առաջին խմբաքանակը |azatutyun.am|",
    "text": "azatutyun.am: Այսօր Ադրբեջանը ստացել է կորոնավիրւսի դեմ ռուսական արտադրության Sputnik V պատվաստանյութի առաջին խմբաքանակը՝ 40 հազար դեղաչափ: Այդ մասին հաղորդել է Ադրբեջանում Ռուսաստանի Դաշնության դեսպան Միխայիլ Բոչարնիկովը:\n«Ռուսական պատվաստանյութի երկրորդ խմբաքանակը կժամանի մայիս ամսվա ընթացքում»,- ասել է դեսպանը:\nՌուսաստանի և Ադրբեջանի ստորագրած պայմանագրի համաձայն, Ադրբեջանն ընդհանուր հաշվով կստանա Sputnik V տեսակի վակցինայի 300 հազար դեղաչափ:\nՎակցինայի մատակարարման հարցը ապրիլին քննարկել են Ռուսաստանի Դաշնային խորհրդի նախագահ Վալենտինա Մատվիենկոն և Ադրբեջանի Միլջի Մեջլիսի (խորհրդարանի) նախագահ Սահիբա Գաֆարովան:\n"
}