{
    "title": "Արևադարձային տաք հոսանքների ներթափանցմամբ ՀՀ-ում օդի ջերմաստիճանը 3-4 աստիճանով կբարձրանա",
    "text": "Իրաքի  շրջաններից արևադարձային տաք օդային հոսանքների ներթափանցմամբ պայմանավորված հանրապետության ողջ տարածքում օգոստոսի 28-30-ը սպասվում է օդի ջերմաստիճանի աստիճանաբար բարձրացում 3-4 աստիճանով։ Ամենաբարձր ջերմաստիճանները կգրանցվեն օգոստոսի 29-31-ը, սեպտեմբերի 1-ին հանրապետության ցածրադիր գոտիներում, մասնավորապես Արարատյան դաշտում և նրա նախալեռներում, Սյունիքի հովիտներում և Երևանում հասնելով +38․․․+40 աստիճանի։ Նշված օրերին հանրապետության ողջ տարածքում սպասվում է բարձր կարգի հրդեհավտանգ իրավիճակ, կոչ է արվում պահպանել հրդեհավտանգության կանոնները։ Այս մասին տեղեկացնում են ՀՀ արտակարգ իրավիճակների նախարարությունից:\n«Օգոստոսի 28-ի ցերեկը, 29-31-ը, սեպտեմբերի 1-2-ը Հանրապետության տարածքում սպասվում է առանց տեղումների եղանակ: Քամին՝ հարավ-արևմտյան՝ 5-10 մ/վ։ Օդի ջերմաստիճանն օգոստոսի 28-30-ի ցերեկն աստիճանաբար կբարձրանա 3-4 աստիճանով: \nԵրևանում օգոստոսի 28-ի ցերեկը, 29-31-ը, սեպտեմբերի 1-2-ը սպասվում է առանց տեղումների եղանակ»,- նշված է ԱԻՆ-ի հաղորդագրության մեջ։\n"
}