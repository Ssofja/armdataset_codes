{
    "title": "ՃՈ-ն կոչ է անում ամանորի օրերին լինել զգոն և պահպանել երթևեկության կանոնները",
    "text": "ՀՀ ճանապարհային ոստիկանությունը հայտարարություն է տարածել՝ կոչ անելով քաղաքացիներին ամանորի օրերին լինել զգոն և պահպանել երթևեկության կանոնները:\n«Հարգելի´ քաղաքացիներ, հորդորում ենք ամանորյա այս օրերին լինել առավել զգոն, ալկոհոլ օգտագործած վիճակում մեքենա չվարել, չգերազանցել սահմանված առավելագույն արագությունը և խստագույնս պահպանել ճանապարհային երթևեկության կանոնները:\nՀաշվի առնելով եղանակային ոչ բարենպաստ պայմանները՝ հորդորում ենք մեքենա վարել բացառապես ձմեռային անվադողերով:\nԳալիք տարում մաղթում ենք խաղաղություն, բարեկեցություն և անվտանգ երթևեկություն»,- ասված է ՃՈ հայտարարության մեջ:\n"
}