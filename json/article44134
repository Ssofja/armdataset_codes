{
    "title": "Արգելվում է գրադարան այցելուների մուտքն առանց դիմակի",
    "text": "ԱԱՏՄ-ն ներկայացնում է, թե համավարակի տարածումը կանխելու նպատակով գրադարանների համար անվտանգության ի՞նչ կանոններ են սահմանվել ՀՀ պարետի N 253-ն որոշմամբ։\nԳրադարանի այցելուների սպասարկման կանոններ.\n• Ընդհանուր մուտքի, բոլոր սրահների և ցուցասրահների մուտքի, սանհանգույցի, խոհանոցային հատվածի, առանձին շենքերի մոտ անհրաժեշտ է ապահովել ախտահանիչներ (ալկոհոլային հիմքով), անձեռոցիկներ և փակվող աղբարկղեր,• Անհրաժեշտ է ապահովել աշխատողների ջերմաչափում՝ հեռավար կամ անհատական ջերմաչափով օրական 1 անգամ,• Աշխատողները պարտադիր կրում են դիմակ,• Արգելվում է գրադարան այցելուների մուտքն առանց դիմակի,• Գրադարանում գտնվելու ողջ ընթացքում այցելուները պարտադիր կրում են դիմակ,• Նախքան գրադարան մտնելը այցելուները ջերմաչափվում են հեռավար ջերմաչափով,• Բացառվում է սուր շնչառական վարակների ախտանշաններով (ջերմություն, հազ, հարբուխ, դժվարաշնչություն) այցելուների մուտքը գրադարան,• Անհրաժեշտ է ապահովել այցելուների հերթերի կառավարում՝ մուտքի մոտ և սպասասրահներում ապահովելով համապատասխան նշումներ կամ առցանց հերթագրման համակարգերի միջոցով,• Ընթերցասեղանների մոտ այցելուների նստեցումն իրականացվում է՝ ապահովելով նրանց միջև առնվազն 1.5 մետր սոցիալական հեռավորություն,• Բոլոր ընթերցասեղաններին անհրաժեշտ է ապահովել ախտահանիչներ (ալկոհոլային հիմքով) ,• Յուրաքանչյուր ընթերցողից կողմից վերադարձված գրքերն առանձնացվում են և չեն տրամադրվում առնվազն 1 օր։\n"
}