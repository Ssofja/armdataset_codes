{
    "title": "Մարտական ծառայության պայմանները բարելավելու նպատակով պաշտպանության նախարարությանը կհատկացվի 2,1 մլրդ դրամ |aysor.am|",
    "text": "aysor.am։  Կառավարության որոշմամբ, փոփոխություններ են կատարվել պետբյուջեում՝ ավելացնելով եկամուտները և ծախսերը 2 մլրդ 161 միլիոն 796 հազար դրամով:Գումարը հատկացվելու է ՀՀ պաշտպանության նախարարությանը:«Հատկացնում ենք 2,1 մլրդ դրամ մարտական ծառայության պայմանները բարելավելու նպատակով», - կառավարության նիստում նշեց վարչապետ Նիկոլ Փաշինյանը:Հարցը քննարկվելու է գաղտնի ռեժիմով:Ըստ փաստաթղթի հիմնավորման՝ որպես անհրաժեշտություն նշված է 2019թ-ին մատակարարման ենթակա ապրանքների մատակարարման դիմաց պարտավորությունների կատարումը, ՀՀ զինված ուժերի ապահովումն անհրաժեշտ միջոցներով:\n"
}