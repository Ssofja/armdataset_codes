{
    "title": "Վստահ ենք՝ Երևանի քույր քաղաք Բեյրութը կհաղթահարի այս արհավիրքը․ Մարությանը զորակցության ուղերձ է հղել Բեյրութի քաղաքապետին",
    "text": "Երևանի քաղաքապետ Հայկ Մարությանը ցավակցության և զորակցության ուղերձ է հղել Բեյրութի քաղաքապետ Ջամալ Իտանիին: Այս մասին Մարությանը գրել է «Ֆեյսբուք»-ի իր էջում: \n«Իմ և երեւանցիների անունից հայտնում եմ խորին ցավակցություններս Բեյրութում տեղի ունեցած աղետալի պայթյունի կապակցությամբ: Ցավում ենք կատարվածի համար և բեյրութցիների հետ միասին սգում բազմաթիվ մարդկային կորուստները: Վստահ ենք, որ Երևանի քույր քաղաք Բեյրութը կհաղթահարի այս արհավիրքը և դուրս կգա փորձությունից ավելի ուժեղ ու ամուր»,- հայտնել է Հայկ Մարությանը:\n"
}