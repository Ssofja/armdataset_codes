{
    "title": "Եվրոպական ներդրումային բանկը այս տարի Թուրքիային վարկեր այլևս չի տրամադրի |ermenihaber.am|",
    "text": "ermenihaber.am։ Եվրոպական ներդրումային բանկը մինչև տարեվերջ Թուրքիայի պետական կառույցներին նոր վարկեր չի տրամադրի: Այդ ընթացքում կվերանայվի Թուրքիայի հետ հարաբերություններում բանկի որդեգրած մարտավարությունը:\nՍա մի մասն է կազմում Կիպրոս կղզու հարակից ջրերում հորատման ապօրինի աշխատանքներ կատարելու պատճառով Եվրամիության կողմից Թուրքիայի դեմ հայտարարված պատժամիոջոցների:\n«Որպես Եվրամիության բանկ՝ Եվրոպական ներդրումային բանկը կհետևի Եվրահանձնաժողովի խորհրդին և տարվա մնացած ժամանակահատվածում կսահմանափակի նոր պարտքեր տրամադրելու գործարքների հաստատման համար տնօրենների խորհրդին ներկայացնելու գործընթացները», -ասված է բանկի խոսնակի հայտարարությունում:\nԵվրոպական ներդրումային բանկը Թուրքիային ամենից շատ վարկեր տրամադրող օտարերկրյա կազմակերպությունն է: Վերջին երեք տարում բանկի կողմից Թուրքիային տարեկան 0.4-ից 2.2 մլրդ եվրոյի սահմաններում ֆինանսավորում է տրամադրվել: Սակայն 2019-ից բանկը Թուրքիայում որևէ ներդրում չի արել:\n"
}