{
    "title": "Տավուշի ուղղությամբ սահմանային իրավիճակը հանգիստ է. մարզպետ |armenpress.am|",
    "text": "armenpress.am: Տավուշի մարզպետ Հայկ Չոբանյանի խոսքով՝ հայ-ադրբեջանական սահմանի իր ղեկավարած մարզի հատվածում իրավիճակն այժմ հանգիստ է:Այս մասին Չոբանյանն ասաց փետրվարի 24-ին, լրագրողների հետ զրույցում, անդրադառնալով սահմանին Ադրբեջանի զինված ուժերի կողմից վերջին շրջանում արձակած կրակահերթերին:\n«Վերջին շրջանի իրադարձություններն էապես չէին տարբերվում այն լարված իրավիճակներից, որոնք լինում էին նախկինում: Կրակահերթերը եղել են դիրքերի ուղղությամբ, բնակավայրերի ուղղությամբ կրակահերթեր չեն եղել: Անհանգստանալու ոչինչ չկա, բարեբախտաբար, մենք ունենք վիրավոր, որի կյանքին ոչինչ չի սպառնում: Հիմա իրավիճակը հանգիստ է»,- ասաց Չոբանյանը:\n"
}