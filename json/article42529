{
    "title": "«Վեոլիա Ջուր»-ը չեղարկում է 9 բուժհաստատությունների ջրի վարձավճարները",
    "text": "«Վեոլիա Ջուր» ընկերությունը, կարևորելով կորոնավիրուսի հաղթահարման գործընթացում մեր բժիշկների և բժշկական հաստատությունների դերը, որոշում է կայացրել հատուկ պայմաններ տրամադրել COVID-19–ի պացիենտների բուժմամբ զբաղվող 9 բժշկական կազմակերպություններին՝ ազատելով նրանց մարտ և ապրիլ ամիսների ջրի վարձավճարների պարտավորությունից։\nՀատուկ կարգավիճակ ստացած կազմակերպությունների ցանկում են՝\n\n«Նորք» ինֆեկցիոն կլինիկական հիվանդանոցը,\nՎնասվածքաբանության և օրթոպեդիայի գիտական կենտրոնը,\nՈստիկանության բժշկական վարչության հոսպիտալը,\n«Սուրբ Աստվածամայր» ԲԿ–ի ծննդատան մասնաշենքը,\nԱրտաշատի բժշկական կենտրոնը,\nԳյումրու ինֆեկցիոն-հակատուբերկուլյոզային հիվանդանոցը,\nՎանաձորի ինֆեկցիոն հիվանդանոցը,\nԿապանի բժշկական կենտրոնի առանձին մասնաշենքը,\nՍուրբ Գրիգոր Լուսավորիչ բժշկական կենտրոնը։\n\nԸնկերությունը շնորհակալություն է հայտնում առողջապահության համակարգում գործող կառույցներին և բժշկական անձնակազմերին՝ իրենց հերոսական աշխատանքի համար։ «Վեոլիա Ջուր»-ը համոզված է, որ միայն համատեղ ջանքերի շնորհիվ հնարավոր կլինի հաղթահարել մեր առջև ծառացած լուրջ մարտահրավերը։\n«Վեոլիա Ջուր»-ը շարունակում է աշխատել արտակարգ դրության պայմաններում և ծառայություններ մատուցել իր բազմահազար հաճախորդներին, ինչպես նաև կենսական կարևորության կազմակերպություններին։\n"
}