{
    "title": "Դիակներից և մասունքներից վերցված 53 փորձանմուշ գտնվում է Նիդերլանդներում |hetq.am|",
    "text": "hetq.am: Օգոստոսի 27-ի դրությամբ՝ 2020 թվականի 44-օրյա պատերազմի զոհերի դիակներից և մասունքներից վերցված 53 փորձանմուշ գտնվում է Նիդերլանդների Թագավորությունում՝ Անհետ կորածների միջազգային հանձնաժողովին ենթակա փորձագիտական կենտրոնում։ Այդ մասին «Հետքի» հարցմանն ի պատասխան հայտնել է ՀՀ առողջապահության նախարարությունը։ \nԱռողջապահական գերատեսչությունը ավելի վաղ հայտարարել էր, որ իր ենթակայության տակ գտնվող «Դատաբժշկական գիտագործնական կենտրոն» ՓԲԸ-ն և Քննչական կոմիտեն համագործակցության հուշագիր են ստորագրել Անհետ կորածների միջազգային հանձնաժողովի հետ, որի գրասենյակը գտնվում է Նիդերլանդներում։ Վերջինս պետք է օժանդակեր 44-օրյա պատերազմի զոհերի դիակներից և մասունքներից վերցված փորձանմուշների նույնականացմանը։\nԱռողջապահության նախարարությունը նշում է, որ դիակներից և մասունքներից վերցված է, ընդհանուր առմամբ, 139 փորձանմուշ, որոնք գտնվում են ԴՆԹ փորձաքննության փուլում։ Համեմատության համար նշենք, որ հուլիսի 26-ի դրությամբ՝ վերցված փորձանմուշների թիվը եղել է 163։ \nԴեռ օգոստոսի սկզբին մեր հարցմանն ի պատասխան՝ առողջապահության նախարարությունը նշել էր մինչ օրս դիակների և մասունքների չնույնականացման պատճառները։ Դրանցից առաջինն այն է, որ ոսկորներն ի սկզբանե պիտանի չեն լինում ԴՆԹ անջատման համար: Դրանք այրված են լինում կամ հնարավոր չի լինում ԴՆԹ անջատել՝ ուլտրամանուշակագույն ճառագայթների, անձրևների ու ձյան տակ երկար մնալու հետևանքով։\nՇարունակությունը՝ hetq.am-ում\n"
}