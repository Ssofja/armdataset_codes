{
    "title": "ԶՈՒ ԳՇ զորքերի ծառայության վարչությունում ամփոփվել են 2020 թ. ուսումնական տարվա արդյունքները",
    "text": "Հունվարի 12-ին ՀՀ ԶՈՒ ԳՇ զորքերի ծառայության վարչությունում ամփոփվել են 2020 թ. ուսումնական տարվա ընթացքում կատարված աշխատանքների արդյունքները։\nՎարչության պետ, գնդապետ Ա.Պետրոսյանը կատարված աշխատանքը գնահատել է բավարար․ կանո­նա­կարգ­վել է զոր­քերի ծառայու­թյան պլանավորումը, նոր շահա­գործված օբյեկտներում ապա­հով­վել է կահավորման զորային միատիպությունը, բարե­լավվել է հրդեհա­պայթյունավտանգ օբյեկտների անվտանգությունը, պահ­պանության հու­սալի կազմակերպ­մանը զուգահեռ օպտիմալացվել են պահակա­կետերը, զինված ուժերն ապահովվել են անհրաժեշտ մեթոդական գրականությամբ:\n2020 թ. ուսումնական տարում զորամասերում զորքերի ծառա­յության օրինակելի կազ­­մակերպման համար հինգ զորամասերի հրամանատարներ խրախուսվել են գերատեսչական պատվոգրերով։\nԽորհրդակցության ավարտին ԳՇ զորքերի ծառայության վարչության պետը համապատասխան հանձնարարականներ է տվել աշխատանքներն առավել արդյունավետ կազմակերպելու և առկա խնդիրները շուտափույթ լուծելու վերաբերյալ:\n"
}