{
    "title": "Մեկ շաբաթում շփման գոտում հրադադարը խախտվել է 300 անգամ, արձակվել է 3000 կրակոց. Արցախի ՊՆ",
    "text": "Օգոստոսի 30-ից սեպտեմբերի 5-ը Արցախի և Ադրբեջանի զորքերի շփման գոտում հակառակորդի կողմից հրադադարի պահպանման ռեժիմը խախտվել է շուրջ 300 անգամ, տարբեր տրամաչափի հրաձգային զինատեսակներից հայ դիրքապահների ուղղությամբ արձակվել է ավելի քան 3 հազար կրակոց, հաղորդում է Լեռնային Ղարաբաղի պաշտպանության նախարարության մամուլի ծառայությունը:\n«Պաշտպանության բանակի առաջապահ զորամասերը շարունակում են լիակատար վերահսկողություն պահպանել առաջնագծում և վստահորեն իրականացնել առաջադրված մարտական խնդիրը», - ասված է հաղորդագրությունում:\n"
}