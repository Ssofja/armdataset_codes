{
    "title": "Եվրախորհրդարանն այսօր կքննարկի իրավիճակը Նավալնիի շուրջ |azatutyun.am|",
    "text": "azatutyun.am: Այսօր Եվրախորհրդարանը կքննարկի իրավիճակը Ռուսաստանի ընդդիմադիր առաջնորդ Ալեքսեյ Նավալնիի շուրջ, ով, ըստ գերմանական իշխանությունների, թունավորվել է արգելված «Նովիչոկ» խմբի նյարդապարալիտիկ նյութով:\nԱկնկալվում է, որ պատգամավորները կողմ կքվեարկեն բանաձևին, թե ինչպես պետք է Եվիամիության իշխանություններն արձագանքեն տեղի ունեցածին:\nԵվրախորհրդարանի կայքը տարբեր խորհրդարանական խմբերի կողմից մշակված փաստաթղթերի նախագծեր է հրապարակել, որոնցից մեկը վերաբերում է Նավալնիի գլխավորած Կոռուպցիայի դեմ պայքարի հիմնադրամի հետաքննություններում հայտնված անձանց դեմ պատժամիջոցներ սահմանելուն: Մեկ այլ նախագծով առաջարկվում է դադարեցնել Ուկրաինան շրջանցող «Հյուսիսային հոսք-2» գազատարի կառուցումը, որով ռուսական վառելիքն առաքվելու է Եվրոպա, նաև առաջարկվում է կրկին դուրս թողնել Ռուսաստանին Եվրոպայի խորհրդի Խորհրդարանական վեհաժողովից:\nԿրեմլի կոշտ քննադատի ինքնազգացողությունը կտրուկ վատացել էր օգոստոսի 20-ին Տոմսկ-Մոսկվա չվերթն իրականացնող օդանավում, ինքնաթիռն արտակարգ վայրէջք էր կատարել Օմսկում, և Նավալնիին տեղափոխել էին տեղի շտապ օգնության հիվանդանոց: Երկու օր անց ընտանիքի համառ պահանջով նրան տեղափոխեցին Բեռլին, որտեղ Նավալնին ապաքինվում է «Շարիտե» հիվանդանոցում:\n"
}