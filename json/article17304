{
    "title": "Կորոնավիրուսի դեմ պատվաստվել է 5800-ից ավելի քաղաքացի. անցանկալի հետևանքներ չեն արձանագրվել\r\n |armtimes.com|",
    "text": "armtimes.com: «Հայաստանում կորոնավիրուսի դեմ պատվաստվել է 5800-ից ավելի քաղաքացի»:\nԱյսօր ԱԺ-ում հայտարարեց ՀՀ առողջապահության նախարարի պաշտոնակատար Անահիտ Ավանեսյանը:\n«Իհարկե, գոհ չենք պատվաստման այն ցուցանիշներից, ինչ ունենք այս պահին, և ամեն ինչ անում ենք, որպեսզի տեմպն ավելանա։ Պատվաստվողներից որևէ մեկի մոտ բարդություններ, անցանկալի հետևանք չի առաջացել»,–ասաց Ավանեսյանը։\nՆրա խոսքով, Հայաստանում այս պահին կա երեք տեսակի պատվաստանյութ` «ԱստրաԶենեկա», «Սպուտնիկ V» և չինական «ՍինոՎակ» ընկերության պատվաստանյութերը:\nԱվանեսյանը նշեց՝ առաջին օղակի աշխատողները պարբերաբար կապ են հաստատում պատվաստվողների հետ և նրանց առողջական վիճակի մասին տեղեկանում: Ինչպես նաև հավելեց՝ այսօրվանից գործում են շարժական կետեր` Հյուսիսային պողոտայում և մոլերում, և ցանկացողները կարող են նաև այնտեղ պատվաստվել։\n"
}