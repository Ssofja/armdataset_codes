{
    "title": "Գազայի հատվածում իսրայելական հարվածների հետևանքով զոհերի թիվը հասել է 28-ի\r\n\r\n |armenpress.am|",
    "text": "armenpress.am: Գազայի հատվածի ուղղությամբ իսրայելական հարվածների հետևանքով զոհերի թիվը հասել է 28-ի, որոնցից 10-ը երեխաներ են, ևս 152 մարդ ստացել է մարմնական տարբեր աստիճանի վնասվածքներ: Այդ մասին հաղորդում է «Ռիա-նովոստի»-ն՝ հղում անելով Գազայի հատվածի Առողջապահության նախարարությանը։\nՊաղեստինի անկլավին սահմանակից քաղաքներում, ինչպես նաև Աշկելոնում նախորդ գիշերվանից օդային տագնապի ձայները չեն դադարում: 13:00-ից պաղեստինյան խմբավորումները սկսել են կրակահերթի տակ պահել խոշոր Աշդոդ քաղաքը:    \nԵրկուշաբթի օրվանից Իսրայելի տարածքի ուղղությամբ Գազայի հատվածից բաց է թողնվել ավելի քան 200 հրթիռ, իսրայելական բանակն ի պատասխան ոչնչացրել է ավելի քան 130 ռազմական նպատակակետ, 15 գրոհային:\n"
}