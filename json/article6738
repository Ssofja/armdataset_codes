{
    "title": "ԿԲ-ն անդրադարձել է Հայաստանում HSBC բանկի գործունեության վերանայման վերաբերյալ տեղեկատվությանը",
    "text": "Կենտրոնական բանկն իր ֆեյսբուքյան էջում անդրադարձել է HSBC բանկի՝ Հայաստանում գործունեության վերանայման լուրին։ ԿԲ հաղորդագրության մեջ նշվում է․\n«Սույն թվականի հունվարի 29-ին reuters.com գործակալության հրապարակած նորության հետ կապված առ այն, որ HSBC խումբը քննարկում է Հայաստանի Հանրապետությունում իր գործունեության վերանայումը, հատնում ենք.\nՀՀ ԿԲ նախագահի և HSBC խմբի ղեկավարության հետ պարբերական հանդիպումների ժամանակ մշտապես բարձր է գնահատվել բանկի ներկայությունը և ներգրավվածությունը ՀՀ ֆինանսական համակարգին: Ավելին, բանկի գործունեությունը ՀՀ-ում գնահատվում է որպես «հաջողության պատմություն»:\nԱվելացնենք նաև, որ HSBC Հայաստան բանկը դիմել է ՀՀ ԿԲ-ին՝ որպես կարգավորող մարմնի, գրանցելու նոր տնօրեն, որը կպաշտոնավարի մարտ ամսից»:\nՀՀ ԿԲ հասարակայնության հետ կապերի ծառայություն:\n"
}