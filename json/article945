{
    "title": "Եվրահանձնաժողովը սպասվածից շուտ հրապարակել է ճամփորդական սահմանափակումները մեղմելու ծրագիր |azatutyun.am|",
    "text": "azatutyun.am: Եվրոպական հանձնաժողովը սպասվածից շուտ հրապարակել է ճամփորդական սահմանափակումները մեղմելու ծրագիր՝ ինչպես Եվրամիության ներսում, այնպես էլ ԵՄ-ից դուրս:\nԵվրամիության երկրներ մուտք կունենան այն օտարերկրացիները, որոնց երկրներում բարենպաստ իրավիճակ է կամ որոնք պատվաստվել են, բայց միայն ԵՄ-ի կամ Առողջապահության համաշխարհային կազմակերպության կողմից հաստատված պատվաստանյութերով: Հիմա այդ ցուցակները նույնն են, և այնտեղ ռուսական կամ, օրինակ, չինական պատվաստանյութերից որևէ մեկը ներառված չէ:\nՄիևնույն ժամանակ, ԵՄ առանձին երկրներ իրավունք են ստանում ինքնուրույն փակել սահմանը, եթե դա անհրաժեշտ համարեն:\nԵվրահանձնաժողովի ծրագիրը դեռ պետք է հաստատվի ԵՄ անդամ երկրների կողմից: Առաջին քննարկումը նախատեսված է չորեքշաբթի օրը:\n"
}