{
    "title": "Հոկտեմբերի 1-2-ը ԵՄ գագաթնաժողովում կքննարկվի իրադրությունը Արցախում\r\n |azatutyun.am|",
    "text": "azatutyun.am: Իրավիճակը Լեռնային Ղարաբաղում կքննարկվի հոկտեմբերի 1-2-ը կայանալիք Եվրամիության գագաթնաժողովի ընթացքում, Եվրամիության գործադիր մարմնի ղեկավար Շառլ Միշելի խոսքերն է փոխանցում ՌԻԱ «Նովոստի»-ն:\n«Մենք կքննարկենք ներկայիս խնդիրները, որոնք պահանջում են մեր ուշադրությունը, մասնավորապես` իրավիճակը Բելառուսում, Ալեքսեյ Նավալնիի թունավորումը, էսկալացիան Լեռնային Ղարաբաղում», - ասել է Միշելը:\nԱվելի վաղ Եվրոպական խորհրդի նախագահը լուրջ մտահոգություն էր հայտնել Լեռնային Ղարաբաղի հակամարտության կապակցությամբ և կոչ արել դադարեցնել ռազմական գործողությունները:\nԵվրամիության գագաթնաժողովը պետք է տեղի ունենար սեպտեմբերի 24-25-ը, բայց հետաձգվեց Եվրոպական խորհրդի ղեկավարի կարանտինում գտնվելու պատճառով:\n"
}