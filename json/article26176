{
    "title": "Արամ Ա Կաթողիկոսը 2021 տարին հռչակեց Արցախի տարի",
    "text": "Ն.Ս.Օ.Տ.Տ. Արամ Ա կաթողիկոսն Ամանորին ընդառաջ հանդես է եկել կոչով՝ օգնելու Արցախի մանուկներին: Արամ Ա կաթողիկոսը նշել է, որ կորոնավիրուսի եւ տնտնեսական դժվարությունների պայմաններում է այս տարի ամբողջ մարդկությունը պատրաստվում Ամանորին: Նշվում է, որ հիշյալ տագնապներին զուգահեռ Արցախի պատերազմի հետեւանքով առաջացած ցնցումը ահավոր է հայ ժողովրդի ու հատկապես արցախցիների համար:\nՎեհափառ Հայրապետը կոչ է անում Ամանորի ու Սուրբ Ծննդյան տոներին հեռու մնալ ավանդական հրապարակային տոնախմբությունից ու խրախճանքից եւ կատարելիք ծախսերն ու նվերները հատկացնել Արցախի կարիքավոր մանուկներին։ Այդ նպատակի համար կաթողիկոսարանը բացել է հատուկ հաշվի համար:\nAccount: W-502039.005\nBeneficiary: Armenian Catholicosate of Cilicia\nIban: CH93 08755 0502 0390 0500\nBank: Banque Pictet & Cie SA, Route des Acacias 60, CH-1211 Geneva 73\nSwift: PICTCHGG\nReference: Fund for the Needy Children of Artsakh\nԳոյացած գումարը կաթողիկոսարանի միջոցով կփոխանցվի Արցախի կարիքավոր մանուկներին: Վեհափառ Հայրապետը 2021 տարին հռչակել է «Արցախի Տարի»: Հիշյալ ծրագիրն առաջին գործնական քայլը կլինի Արցախի վերականգնման համար:\n"
}