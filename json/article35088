{
    "title": "Ժնևում այսօր Սիրիայի հարցով խաղաղ բանակցությունների նոր փուլն է մեկնարկում |azatutyun.am|",
    "text": "azatutyun.am: Սիրիական կառավարության ներկայացուցիչները, ընդդիմության առաջնորդները և քաղաքացիական հասարակության ներկայացուցիչներն այսօր Ժնևում խաղաղ բանակցությունների նոր փուլ են սկսում Մերձավոր Արևելքի պատերազմող երկրի հարցով։\nՄԱԿ-ի հատուկ բանագնաց Գեյր Պեդերսոնի խոսքով՝ քննարկման գլխավոր հարցը Սիրիայի նոր սահմանադրության սկզբունքներն են։\nԱվելի քան 9 տարի շարունակվող սիրիական պատերազմի հետևանքով շուրջ 400 հազար մարդ է սպանվել, 12 միլիոնը՝ տեղահանվել։\nՌուսաստանն ու Իրանն այս պատերազմում առանցքային աջակցություն են ցուցաբերել Ասադի կառավարությանը, Միացյալ Նահանգները և Թուրքիան օգնել են հակառակ ճամբարին՝ տարբեր ապստամբ խմբավորումների։\nԱնցած տարիների ընթացքում բանակցությունների բազմաթիվ փորձեր են եղել ՄԱԿ-ի, Ռուսաստանի, Թուրքիայի նախաձեռնությամբ, սակայն արյունահեղությունը մինչ օրս շարունակվում է։\n"
}