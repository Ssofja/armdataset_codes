{
    "title": "Արցախում 2020 թվականին կայանալիք նախագահական և խորհրդարանական ընտրությունները կանցկացվեն Ընտրական նոր օրենսգրքով. պատգամավոր |tert.am|",
    "text": "tert.am։ Լեռնային Ղարաբաղում Ըտրական նոր օրենսգիրքը առաջիկա մեկ-երկու ամսվա ընթացքում կներկայացվի Ազգային ժողովի քննարկմանը: Այս մասին ասաց Արցախի Ազգային ժողովի պատգամավոր Վարդգես Բաղրյանը:\n«Ընտրությունները կանցկացվեն ընտրական նոր օրենսգրքով: Նախագահական ու խորհրդարանական ընտրությունները կլինեն հաջորդ տարվա մարտին. մինչև այդ կհասցնենք քննարկել ու ընդունել այն»,- ասաց Վ. Բաղրյանը:\nԲաղրյանը նշեց, որ դեռևս պարզ չէ՝ Ընտրական օրենսգքով ինչ փոփոխություններ կառաջարկվեն՝ նշելով, որ օրինագիծը դեռ պատրաստ չէ:\nՆա նշեց, որ 2020թ.-ին Արցախում սպասվող նախագահական ու խորհրդարանական ընտրություններին ընդառաջ նախընտրական քարոզարշավը թեև դեռ չի մեկնարկել, սական կան ուժեր ու անհատներ, ովքեր արդեն հանդիպում են մարդկանց հետ:\n"
}