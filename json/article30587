{
    "title": "Իտալիայում կորոնավիրուսից մահացության նվազագույն 24-ժամյա ցուցանիշն է արձանագրվել կարանտինի սահմանումից ի վեր\r\n |tert.am|",
    "text": "tert.am: Իտալիայում վերջին մեկ օրում կորոնավիրուսից 99 մահվան դեպք է արձանագրվել, որը նվազագույն մեկօրյա ցուցանիշն է երկրում մարտի 9-ին համազգային կարանտինի սահմանման պահից ի վեր:\nԱյս մասին հայտնում է CNN-ը՝ մեջբերելով երկրի Քաղաքացիական պաշտպանության գործակալության տվյալները: Համաճարակի բռնկման պահից ի վեր կորոնավիրուսից ամենից շատ տուժած երկրներից մեկում մահացել է 32 007 մարդ, վարակվել՝ 225 886-ը:\nՆերկա պահին ակտիվ վարակակիր է 66 553 մարդ, որը կիրակի օրվա համեմատ նվազել է 1798-ով:\nԵրկուշաբթի օրվանից Իտալիայում 10-շաբաթյա կարանտինից հետո բացվել են բարերը, ռեստորանները, վարսավիրանոցները, թանգարանները:\n"
}