{
    "title": "Էրդողանը նշել է Ռուսաստանի կողմից S-400 համակարգերի մատակարարման ժամկետը |tert.am|",
    "text": "Անկարան, չնայած ԱՄՆ-ի ճնշմանը, մտադիր չէ հետ կանգնել ռուսական S-400 զենիթահրթիռային համակարգերի ձեռքբերման որոշումից, Haberturk-ին տված հարցազրույցում հայտարարել է Թուրքիայի նախագահ Ռեջեբ Թայիբ Էրդողանը, հաղորդում է РИА Новости-ն:\n«Մեզ համար այդ գործարքն ավարտված է, հետքայլ անելու մասին խոսք անգամ լինել չի կարող»,- նշել է Էրդողանը` շեշտելով, որ Ռուսաստանը S-400 համակարգերի մատակարարումը կսկսի այս տարվա հուլիսին:\nՆրա խոսքով` Թուրքիան պատրաստ է քննարկել նաև «Patriot» զենիթահրթիռային համակարգերի գնման վերաբերյալ ԱՄՆ-ի առաջարկը, որը կապված է մի քանի չափանիշների հետ` համատեղ արտադրություն, փոխանցում և գին:\n«Այդ չափանիշների վերաբերյալ Ռուսաստանի մոտեցումը շատ դրական էր»,- հավելել է Թուրքիայի նախագահը:\ntert.am\n"
}