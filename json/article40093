{
    "title": "6 ամենագնաց, 5 շտապօգնության մեքենա, առաջիկայում նաև՝ 20 ՈՒԱԶ. համալրվում է հակահամաճարակային ծառայության ավտոպարկը",
    "text": "Համաշխարհային Բանկի ծրագրի միջոցով հակահամաճարակային ծառայությունը համալրվում է խիստ անհրաժեշտ տրանսպորտային միջոցներով, որոնք կմեծացնեն Երևանում և մարզերում իրականացվող միջոցառումների որակն ու արագությունը։ Այս մասին ֆեյսբուքի իր էջում գրել է առողջապահության նախարար Արսեն Թորոսյանը:\n«Այս պահին մատակարարվել են 6 ամենագնացներ (ՈՒԱԶ Պատրիոտ և Շեվրոլե Նիվա) և 5 շտապօգնության մեքենաներ (Ֆորդ), իսկ մոտակա 2 ամսում կմատակարարվեն նաև 20 ՈՒԱԶ մակնիշի շտապօգնության մեքենաներ ՀՎԿԱԿ 10 մարզային մասնաճյուղերի համար։\nԱյս ձեռքբերումը հնարավոր է դարձել Համաշխարհային Բանկի ծրագրի միջոցով, ինչի համար շնորհակալ եմ»,- ասված է նախարարի գրառման մեջ։\n"
}