{
    "title": "Ղարաբաղում հրադադարը վերահսկող կենտրոնում կաշխատեն Թուրքիայի ԶՈՒ մեկ գեներալ և 35 սպա |azatutyun.am|",
    "text": "azatutyun.am: Թուրքիայի զինված ուժերի մեկ գեներալ և ևս 35 սպա կծառայեն Ռուսաստանի հետ համատեղ Լեռնային Ղարաբաղում հրադադարի ռեժիմը վերահսկող կենտրոնում: Այս մասին երեկ հայտարարել է Թուրքիայի ազգային պաշտպանության նախարար Հուլուսի Աքարը:\nԱքարը նաև հաստատել է, որ թուրք զինծառայողները, ովքեր ներգրավված կլինեն ռուս-թուրքական կենտրոնի աշխատանքներում, արդեն մեկնել են Ադրբեջան: Թուրքական NTV հեռուստաընկերությունն ավելի վաղ հայտնել էր նրանց Ադրբեջան ուղարկելու մասին: Հեռուստաընկերության տվյալներով՝ համատեղ կենտրոնը կսկսի գործել 2021 թվականի հունվարից:\n"
}