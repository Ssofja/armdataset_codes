{
    "title": "ԱՄՆ-ը 4,3 մլրդ դոլարով կկրճատի միջազգային օգնության ծախսերը. Politico |armenpress.am|",
    "text": " armenpress.am: Սպիտակ տունը մտադիր Է ավելի քան չորս միլիարդ դոլարով կրճատել ԱՄՆ-ի միջազգային օգնության ծախսերը: Այդ մասին, ինչպես տեղեկացնում Է «Արմենպրես»-ը, գրել Է Politico հրատարակությունը: Միացյալ Նահանգների վարչակազմի աղբյուրների տվյալներով՝ համապատասխան նախագիծը պատրաստել Է Սպիտակ տան բյուջետային վարչությունը:\nԱյդ փաստաթղթի համաձայն՝ ԱՄՆ-ի Միջազգային զարգացման գործակալության (USAID) ծախսերը կկրճատվեն 2,3 միլիարդ դոլարով, իսկ միջազգային օգնության ծրագրերը, որոնք իրականացվում են Պետդեպարտամենտի շրջանակներում, պակաս կստանան երկու միլիարդ դոլար: Բյուջեի ուղղումները կարող են Կոնգրես ուղարկվել հաջորդ շաբաթվա սկզբին: Օրենսդիրների տնօրինության տակ կլինի 45 օր, որպեսզի հավանություն տան նախագահի առաջարկած փաթեթին կամ մերժեն այն:\nՍակայն, ինչպես նշում Է թերթը, քննարկման ժամանակ վիճելի հիմնադրամները մնում են սառեցված, իսկ սեպտեմբերի 30-ից հետո, երբ ԱՄՆ-ում լրանում Է ֆինանսական տարին, դրանք ավտոմատ կերպով կլուծարվեն: Roll Call պորտալը, վկայակոչելով աղբյուր, հայտնում Է, որ նախագահ Դոնալդ Թրամփը որոշել Է վերջ դնել այն ծախսերին, որոնց նպատակն ինքը երկրորդական Է համարում ԱՄՆ-ի համար:\nՆյութում նշված Է, որ միջազգային օգնության ծախսերի կրճատումը չի վերաբերի այն նախագծերին, որոնք համակարգում են Թրամփի դուստր Իվանկան եւ փոխնախագահ Մայք Փենսը, հաղորդել Է ՌԻԱ Նովոստին:\n"
}