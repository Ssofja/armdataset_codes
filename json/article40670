{
    "title": "Դիլիջանի պետական քոլեջի երկու դասախոսներ մեղադրվել են փաստաթղթեր կեղծելու համար",
    "text": "«Դիլիջան պետական քոլեջ» ՊՈԱԿ-ի դասախոսներ Լ. Մկրտչյանին և Մ. Թամամյանին մեղադրանք է առաջադրվել փաստաթղթեր կեղծելու համար: Ըստ նախաքննական մարմնի, վերջիններս պարտավոր լինելով դասամատյանում կատարել ուսանողների հաճախումների և առաջադիմության ընթացիկ հաշվառում՝ 2017-2018թ թվականների ուսումնական տարում, երկու ուսանողի բացակաները չեն հաշվառել:\nԱվելին, ուսանողները Հայաստանից բացակայել են, սակայն, նրանց կողմից հետագա ուսումը շարունակելն ապահովելու նպատակով՝ ուսանողների անվան դիմաց Լ. Մկրտչյանը մեկ այլ դասախոսի խնդրանքով նշանակել է թվով 7 դրական գնահատական: Ըստ նախաքննական մարմնի՝ հետագայում իմանալով, որ ուսանողները երկրից բացակայում են սպիտակացնող նյութով ջնջել է նշված գնահատականները և դրան վրա կատարել բացակա գրառում: \nԴասախոս Մ. Թամամյանը, առաջադրված մեղադրանքի համաձայն, նույն ուսանողների բացականները ևս սահմանված կարգով չի հաշվառել: Վերջիններիս հետագա ուսումը շարունակելն ապահովելու նպատակով՝ նրանց անվան դիմաց նշանակել է թվով 3 դրական գնահատականներ:\nԳործն ուղարկվել է Տավուշի մարզի ընդհանուր իրավասության դատարան՝ քննության:\n"
}