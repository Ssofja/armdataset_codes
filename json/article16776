{
    "title": "Կոնգրեսական Քրիսսի Հոուլահանը դատապարտել է թուրք-ադրբեջանական ագրեսիան\r\n |shantnews.am|",
    "text": "shantnews.am: Արցախի նկատմամբ թուրք-ադրբեջանական ագրեսիան դատապարտել է ԱՄՆ կոնգրեսի ներկայացուցիչների պալատի անդամ Քրիսսի Հոուլահանը: Նա իր տարածած հայտարարության մեջ մասնավորապես ասել է.\n«Խստորեն դատապարտում եմ Ադրբեջանի՝ Թուրքիայի կողմից հովանավորված ու հրահրված ռազմական հարձակումը Լեռնային Ղարաբաղի հայության դեմ: Միացյալ Նահանգներն աջակցել է և պետք է շարունակի աջակցել Լեռնային Ղարաբաղի հակամարտության խաղաղ, ժողովրդավարական և բանակցային լուծմանը»:\nԿոնգրեսականը նաև տեղեկացրել է, որ կոնգրեսում հորդորել է անվտանգության ոլորտում աջակցություն ցուցաբերել թե՛ Հայաստանի Հանրապետությանը, և թե՛ Լեռնային Ղարաբաղում ապրող հայությանը: Ֆինանսական այդ աջակցությունն ավելի քան արդիական է՝ տեսնելով բռնության այս գործողությունները։ Նա նշել է, որ պետք է շտապ գործել մարդկային կյանքերի հետագա կորուստները կանխելու համար:\n"
}