{
    "title": "Իրանը չի ընդունում ԱՄՆ պատժամիջոցների աստիճանաբար կասեցումը |1lurer.am|",
    "text": "1lurer.am: Իրանական կողմը մտադիր չէ ընդունել պատժամիջոցների կիրառումն աստիճանաբար կասեցնելու ԱՄՆ-ի առաջարկը: Այս մասին այսօր հայտարարել է Իսլամական Հանրապետության ԱԳՆ պաշտոնական ներկայացուցիչ Սաիդ Խաթիբզադեն՝ փոխանցում է ТАСС գործակալությունը:\n«Պատժամիջոցներն աստիճանաբար հանելու առաջարկը չի քննարկվում: Իրանի վերջնական դիրքորոշումը ամերիկյան բոլոր պատժամիջոցների կասեցումն է»,-հայտարարել է նա:\nՆախօրեին Սպիտակ տան մամուլի քարտուղար Ջեն Սակին հայտարարել էր, որ միջուկային գործարքին վերադառնալը կարող է ձգձգվել: Նրա խոսքով՝ հաջորդ շաբաթ Վիեննայում նախանշված հանդիպումը կարող է շատ օգտակար լինել, եթե նույնիսկ առջևում երկար դիվանագիտական ճանապարհ կա անցնելու:\n"
}