{
    "title": "Էրդողանը հայտարարել է, որ Թուրքիան չի փակի ԵՄ-ի սահմանները փախստականների համար |tert.am|",
    "text": "tert.am: Թուրքիայի նախագահ Ռեջեփ Թայիփ Էրդողանը հայտարարել է, որ իր երկիրը չի փակի Եվրամիության սահմանները սիրիացի փախստականների համար: Այս մասին տեղեկացնում է «Հուրրիյեթ» պարբերականը:\n«Զանգում են և ասում. փակեք սահմանները: Ես ասացի. ուշ է: Արևմուտքը պետք է կիսի փախստականների բեռի ծանրությունը: Այսօր կհանդիպեմ Բուլղարիայի վարչապետին, վաղը կխոսեմ Մերկելի հետ: Օրակարգում Սիրիայի հարցով 4-5 կողմանի գագաթնաժողով անցկացնելու հարց կա»,-ասել է Էրդողանը մարտի 2-ին Անկարայում ունեցած ելույթի ժամանակ:\n"
}