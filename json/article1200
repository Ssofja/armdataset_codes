{
    "title": "Արցախի նախագահի տեսակետն արտահայտելու համար Բորիս Ավագյանը լիազորված չէ. Լուսինե Ավանեսյան\r\n\r\n\r\n |armenpress.am|",
    "text": "armenpress.am: Արցախի Հանրապետության նախագահի հասարակական հիմունքներով ներկայացուցիչ  Բորիս Ավագյանը չի արտահայտել Արցախի Հանրապետության նախագահի տեսակետը:Այս մասին ասաց Արցախի Հանրապետության նախագահի մամուլի խոսնակ Լուսինե Ավանեսյանը՝ մեկնաբանելով Բորիս Ավագյանի այն տեսակետը, ըստ որի  չպայթած ռազմամթերքի չեզոքացմամբ զբաղվող ՀԱԼՈ Թրաստ բրիտանական բարեգործական կազմակերպությունը թուրքական հատուկ ծառայություններին է փոխանցել Արցախում առկա ականապատված տարածքների քարտեզը:\n«Բորիս Ավագյանն այդպիսի լիազորություն չունի:  Նշեմ նաև, որ անձնական տեսակետն արտահայտելու  հարցում  Ավագյանը կաշկանդված չէ: ՀԱԼՈ Թրաստ  կազմակերպությունը երկար տարիներ աշխատել է Արցախում և առայսօր շարունակում է իր գործունեությունը»,-ասաց Արցախի նախագահի մամուլի խոսնակը:\nԱվելի վաղ ՀԱԼՈ Թրաստը հերքել էր լուրերը, թե պատերազմի ընթացքում կամ դրանից առաջ թուրքական ուժերին ականադաշտերի քարտեզներ է փոխանցել: \n"
}