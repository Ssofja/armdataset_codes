{
    "title": "Պուտինը հեռախոսազրույց է ունեցել Ասադի հետ |tert.am|",
    "text": "tert.am: Մարտի 6-ին ՌԴ նախագահ Վլադիմիր Պուտինի և Սիրիայի նախագահ Բաշար Ասադի միջև տեղի է ունեցել հեռախոսազրույց:\nՌուսաստանի առաջնորդը տեղեկացրել է Սիրիայի նախագահին երեկ Մոսկվայում տեղի ունեցած բանակցությունների արդյունքում Իդլիբի հարցով Թուրքիայի նախագահ Ռեջեփ Թայիփ Էրդողանի հետ ձեռքբերված պայմանավորվածությունների մասին: Պուտինը նշել է, որ այդ պայմանավորվածությունների կատարումը թույլ կտա կայունացնել իրավիճակը շրջանում:\nԱսադը բարձր է գնահատել Ռուսաստանի և Թուրքիայի նախագահների միջև անցկացված բանակցությունների արդյունքը և երախտագիտություն է հայտնել Պուտինին ահաբեկչության դեմ պայքարում ցուցաբերած աջակցության և Սիրիայի ինքնիշխանությունն ու տարածքային ամբողջականությունը ապահովելու համար:\n"
}