{
    "title": "Մենք չենք կարող պատերազմի սպառնալիքից վախենալով ասել՝ թուրքերը թող գան, մտնեն մեր երկիր. իրենք չեն ուզում մեզ հետ խաղաղ ապրել, ուզում են, որ մենք ուղղակի չլինենք, ֆիզիկապես ոչնչանանք. Արթուր Վանեցյան",
    "text": "\n\nՄենք ապրում ենք մի տարածաշրջանում, որտեղ եթե քեզ ապտակում են, դու չես պատասխանում, էլի են ապտակում, եթե փորձում են խլել քո ունեցվածքը, դու չես պաշտպանում, էլի են խլում: Այս մասին երիտասարդների հետ հանդիպմանն ասել է «Հայրենիք» կուսակցության նախագահ, ԱԺ «Պատիվ ունեմ» խմբակցության ղեկավար Արթուր Վանեցյանը:«Մենք չենք կարող պատերազմի սպառնալիքից վախենալով ասել՝ թուրքերը թող գան, մտնեն մեր երկիր: Թուրքը և ադրբեջանցին ապացուցում են, որ իրենց միակ նպատակը հայ ազգի բնաջնջումն է, հայ ազգ չպետք է լինի: Իրենք չեն ուզում մեզ հետ խաղաղ ապրել, ուզում են, որ մենք ուղղակի չլինենք, ֆիզիկապես ոչնչանանք: Մեզ մի առիթով ասել են, որ թուրքական յաթաղանը 21-րդ դարում փոխարինվել է թուրքական «Բայրաքթարով»,-ասել է Վանեցյանը:Նա անդրադարձել է հարցին՝ հնարավո՞ր էր առհասարակ այնպես անել, որ պատերազմ չլիներ, մենք կարողանայինք պահպանել մեր խաղաղությունը, հաղթողի կերպարը: «Այս իշխանություններն իրենց անփորձության, ապաշնորհության պատճառով մեզ հասցրին պատերազմի: Շատ հարցեր են տալիս՝ Նիկոլ Փաշինյանը դավաճանական ծրագի՞ր է արել, թե՞ չհասկանալով, չգիտակցելով է արել. անկեղծ ասած, ինձ համար այդքան էլ մեծ չէ տարբերությունը, որովհետև գիտակցելո՞վ է արել, թե՞ չգիտակցելով, ամեն դեպքում, ունենք այս հետևանքը՝ մեր հայրենիքի Արցախյան հատվածի 75 տոկոսի կորուստ, հազարավոր զոհեր, վիրավորներ, չլուծված անվտանգային խնդիրներ»,-ասել է նա ու հիշեցրել՝ ադրբեջանական զորքը ամիսներով մեր տարածքում է, և այս իշխանությունները չեն կարողանում դուրս շպրտել նրանց:Արթուր Վանեցյանը նաև կարևորել է քաղաքացիների լավ ապրելու անհրաժեշտությունը: «Մարդ պետք է միշտ ձգտի լավ ապրել, բայց իշխանությունները փորձել են մարդկանց համոզել, որ հարուստ լինելը վատ է, և եթե մարդը հարուստ է, ուրեմն՝ հանցագործ է, բայց չպետք է մեղավորներ փնտրել, պետք է աշխատել, նպատակ դնել ու առաջ գնալ»,-ասել է նա ու ներկայացրել իր նպատակը.«Հիմա մի նպատակ ունեմ, որին միասին ենք հասնելու՝ ունենալ ուժեղ, լավ Հայաստան և քաղաքացիներ, որոնց խաբելն անհնարին է: Իշխանությունը ոչ թե վայելք է, մեքենաներ, առանձնատներ, այլ, առաջին հերթին, պատասխանատվություն, որը պետք է կարողանալ հասկանալ, կրել: Եթե մենք կարողանանք ձևավորել համընդհանուր ազգային երազանք, ազգային գաղափար, մենք դրա շուրջ միշտ հավաքվելու ենք: Մենք պարտավոր ենք ապրել ու մեզ հետ ապրեցնել ողջ հայ ազգին»,-հայտարարել է Արթուր Վանեցյանը:\n\n\n\n\nՄենք ապրում ենք մի տարածաշրջանում, որտեղ եթե քեզ ապտակում են, դու չես պատասխանում, էլի են ապտակում, եթե փորձում են խլել քո ունեցվածքը, դու չես պաշտպանում, էլի են խլում: Այս մասին երիտասարդների հետ հանդիպմանն ասել է «Հայրենիք» կուսակցության նախագահ, ԱԺ «Պատիվ ունեմ» խմբակցության ղեկավար Արթուր Վանեցյանը:«Մենք չենք կարող պատերազմի սպառնալիքից վախենալով ասել՝ թուրքերը թող գան, մտնեն մեր երկիր: Թուրքը և ադրբեջանցին ապացուցում են, որ իրենց միակ նպատակը հայ ազգի բնաջնջումն է, հայ ազգ չպետք է լինի: Իրենք չեն ուզում մեզ հետ խաղաղ ապրել, ուզում են, որ մենք ուղղակի չլինենք, ֆիզիկապես ոչնչանանք: Մեզ մի առիթով ասել են, որ թուրքական յաթաղանը 21-րդ դարում փոխարինվել է թուրքական «Բայրաքթարով»,-ասել է Վանեցյանը:Նա անդրադարձել է հարցին՝ հնարավո՞ր էր առհասարակ այնպես անել, որ պատերազմ չլիներ, մենք կարողանայինք պահպանել մեր խաղաղությունը, հաղթողի կերպարը: «Այս իշխանություններն իրենց անփորձության, ապաշնորհության պատճառով մեզ հասցրին պատերազմի: Շատ հարցեր են տալիս՝ Նիկոլ Փաշինյանը դավաճանական ծրագի՞ր է արել, թե՞ չհասկանալով, չգիտակցելով է արել. անկեղծ ասած, ինձ համար այդքան էլ մեծ չէ տարբերությունը, որովհետև գիտակցելո՞վ է արել, թե՞ չգիտակցելով, ամեն դեպքում, ունենք այս հետևանքը՝ մեր հայրենիքի Արցախյան հատվածի 75 տոկոսի կորուստ, հազարավոր զոհեր, վիրավորներ, չլուծված անվտանգային խնդիրներ»,-ասել է նա ու հիշեցրել՝ ադրբեջանական զորքը ամիսներով մեր տարածքում է, և այս իշխանությունները չեն կարողանում դուրս շպրտել նրանց:Արթուր Վանեցյանը նաև կարևորել է քաղաքացիների լավ ապրելու անհրաժեշտությունը: «Մարդ պետք է միշտ ձգտի լավ ապրել, բայց իշխանությունները փորձել են մարդկանց համոզել, որ հարուստ լինելը վատ է, և եթե մարդը հարուստ է, ուրեմն՝ հանցագործ է, բայց չպետք է մեղավորներ փնտրել, պետք է աշխատել, նպատակ դնել ու առաջ գնալ»,-ասել է նա ու ներկայացրել իր նպատակը.«Հիմա մի նպատակ ունեմ, որին միասին ենք հասնելու՝ ունենալ ուժեղ, լավ Հայաստան և քաղաքացիներ, որոնց խաբելն անհնարին է: Իշխանությունը ոչ թե վայելք է, մեքենաներ, առանձնատներ, այլ, առաջին հերթին, պատասխանատվություն, որը պետք է կարողանալ հասկանալ, կրել: Եթե մենք կարողանանք ձևավորել համընդհանուր ազգային երազանք, ազգային գաղափար, մենք դրա շուրջ միշտ հավաքվելու ենք: Մենք պարտավոր ենք ապրել ու մեզ հետ ապրեցնել ողջ հայ ազգին»,-հայտարարել է Արթուր Վանեցյանը:\n\n\n"
}