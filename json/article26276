{
    "title": "Իրանում ՀՀ դեսպան Արտաշես Թումանյանը հանդիպել է ԻԻՀ առողջապահության նախարարի տեղակալ Ասադի Լարիի հետ",
    "text": "Մայիսի 14-ին տեղի ունեցավ հանդիպում ԻԻՀ-ում ՀՀ արտակարգ և լիազոր դեսպան Արտաշես Թումանյանի և ԻԻՀ առողջապահության նախարարի տեղակալ Ասադի Լարիի միջև, հայտնում է Իրանում ՀՀ դեսպանությունը։Հանդիպման ընթացքում քննարկվեցին իրանական կողմից բժշկական պարագաների և նյութերի Հայաստան առաքման և մի շարք այլ երկկողմ հետաքրքրություն ներկայացնող հարցեր:Դեսպան Թումանյանն առաջարկեց ըստ անհրաժեշտության կազմակերպել երկու երկրների առողջապահության նախարարությունների պատասխանատուների և մասնագետների միջև տեսակոնֆերանսներ, որի կապակցությամբ փոխնախարար Ասադի Լարին հայտնեց իր պատրաստակամությունը:\n"
}