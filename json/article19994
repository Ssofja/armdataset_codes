{
    "title": "Աշխարհաքաղաքական գործընթացները հարկադրում են մշակել Ադրբեջանի և Թուրքիայի հետ փոխադարձ հարաբերությունների ձևավորման նոր ռազմավարություն․ Նորայր Նորիկյան",
    "text": "«Արդար Հայաստանը» կուսակցությունը հայտարարություն է տարածել, որում ասվում ասվում է․\nՄեր պատմության տարբեր փուլերում մեր ժողովրդին մշտապես կանգնեցրել են դիլեմայի առաջ՝ Տիզբո՞ն, թե՞ Հռոմ, Արևմու՞տք, թե՞ Արևելք, Ամերիկայի Միացյալ Նահագնե՞ր, թե՞ Ռուսաստան:\nԵվ մենք հաճախ տուրք են տվել այդ պահանջներին ու տանուլ տվել…\nՄեզանից միշտ տարել են, մեզանից միշտ պահանջել են՝ թողնելով փշուրներ կամ ոչինչ...\nՄենք որևէ մեկին հլու-հնազանդ ծառայելու խնդիր չունենք, մենք ունենք մեր շահերը համադրելու, Հայաստանը գլոբալ շահերի համադրման առանցք դարձնելու խնդիր...\nԱրտաքին քաղաքական կողմնորոշման հարցում մենք պետք է դեմ լինենք որևէ ՄԵՏ-ությանը:\nՄենք Արևմտամետ ու ռուսամետ չենք, իսկ ամենակարևորը՝ մենք հակաարևմտամետ ու հակառուս չենք և չպետք է լինենք:\nՄենք աշխարհի հետ խոսելու, նրա հետ հարաբերվելու մի բանաձև գիտենք: Դա Հայաստանի պետական ու ազգային շահերով առաջնորդվելու լեզուն է...\nՃիշտ հակառակը, անհրաժեշտ է կարգավորել հայ-ռուսական հարաբերությունները, իրական ջանքեր ներդնել կյանքի կոչելու «Եվրոպական Միության համապարփակ և ընդլայնված գործընկերության համաձայնագիրը, պետք է պահպանել ու խորացնել ԱՄՆ-ի, Չինաստանի, Հնդկաստանի, Իրանի, արաբական երկրների, Վրաստանի, Հունաստանի, Կիպրոսի, ինչու չէ նաև Իսրայելի հետ բազմաշերտ հարաբերությունները:\nՀարգելի՛ բարեկամներ\nԱյո՛, որքան էլ դժվար է, բայց պետք է փորձել ուղիղ երկխոսել Թուրքիայի ու Ադրբեջանի հետ:\nԵս խորապես համոզված եմ, որ Հայաստանից, հայ ժողովրդից և Հայաստանի որևէ իշխանությունից լավ որևէ մեկը չի կարող ավելի լավ ներկայացնել ու սպասարկել մեր ժողովրդի ու պետության շահերը, հետևաբար՝ մեր խնդիրները մեզանից լավ ոչ ոք չի լուծելու:\nՈւրեմն՝ Վե՛ր կաց, Հայաստան և ցույց տուր, որ դու բարեկեցիկ և անվտանգ ապրելու իրավունք ունես, Վե՛ր կաց, Հայաստա՛ն, ընտրի՛ր, քվեաթերթիկ համար 1, արդա՛ր Հայաստան...»\n"
}