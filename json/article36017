{
    "title": "Արտաշատի ԲԿ-ն այլևս չի սպասարկի կորոնավիրուսով վարակված հիվանդներին",
    "text": " Արտաշատի բժշկական կենտրոնը վերադարձել է իր բնականոն աշխատանքին՝ ետևում թողնելով COVID-19 համավարակի դեմ ամիսներ շարունակ կատարած ծանր, ծավալուն ու պատասխանատու աշխատանքը:\nԱյս մասին հաղորդագրություն է տարածել Արտաշատի ԲԿ-ի «Ֆեյսբուքի» էջը:\n«Այսօր արդեն մեր ԲԿ-ն ավարտել է իր աշխատանքը, և մենք շնորհակալություն ենք հայտնում բոլոր նրանց, ովքեր այդ դժվարին ժամանակներում ստանձնել էին համավարակի դեմ պայքարելու գործը՝ մշտապես հավատարիմ մնալով բուժաշխատողի վեհ առաքելությանը: Զգացված ենք բոլոր բուժված հիվանդների ջերմ ու սրտագին խոսքերից և բարեմաղթանքներից:\nՄիաժամանակ ուրախ ենք հայտնելու, որ կենտրոնն այսուհետ ևս շարունակելու է սիրով ու պատվով կատարել մարդկանց առողջություն պարգևելու դժվարին, բայց շնորհակալ աշխատանքը: Մեր բարձրակարգ մասնագետները ձեր կողքին են: Մենք ուրախ ենք լավագույնս հոգալու ձեր առողջության մասին»,- նշված է հաղորդագրության մեջ:\n"
}