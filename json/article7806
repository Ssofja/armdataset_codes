{
    "title": "Կոստանտին Տեր-Նակալյանը վնասվածքներ է ստացել թաղեցու հետ վիճաբանության ընթացքում",
    "text": "Երեկ երեկոյան համացանցում տեղեկատվություն տարածվեց, որ հարձակման է ենթարկվել «Ադեկվադ» միաբանության անդամ Կոստանտին Տեր-Նակալյանը։ Միջադեպի հետ կապված մանրամասներ է հայտնել ՀՀ ոստիկանության լրատվական ծառայությունը՝ նշելով, որ նա վնասվածքներ է ստացել թաղեցու հետ վիճաբանության ընթացքում:\n«Նոյեմբերի լույս 17-ի գիշերը «Արմենիա» բժշկական կենտրոնից ոստիկանության Մաշտոցի բաժնում հաղորդում է ստացվել, որ «վերին շրթունքի և աջ ականջի պատռված վերք» ախտորոշմամբ բուժօգնության է տեղափոխվել Կոստանտին Տեր-Նակալյանը։\nՈստիկանության Մաշտոցի բաժնի և Դավիթաշենի բաժանմունքի ծառայողները, համագործակցելով Երևան քաղաքի վարչության քրեական հետախույզների հետ, օպերատիվ կերպով պարզեցին, որ Կոստանտին Տեր-Նակալյանն ու հարևանությամբ բնակվող 30-ամյա մի տղամարդ բանավիճել են։\nՎեճը վերածվել է ծեծկռտուքի, ինչի ընթացքում էլ Կոստանտին Տեր-Նակալյանը վնասվածքներ է ստացել։\nԱհազանգից րոպեներ անց տղամարդն իր բնակարանից բերման է ենթարկվել ոստիկանություն ու կատարվածի վերաբերյալ բացատրություն տվել։\nԿոստանտին Տեր-Նակալյանը հրաժարվել է հաղորդում և բացատրություն տալ։Նշանակվել է դատաբժշկական փորձաքննություն։\nԴատաբժշկի ուղեգիր է տրվել նաև բերման ենթարկվածին։Դեպքի առթիվ նյութեր են նախապատրաստվում»,- ասված է ոստիկանության հաղորդագրության մեջ։\n"
}