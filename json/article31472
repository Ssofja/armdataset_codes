{
    "title": "Ադրբեջանի պաշտպանության նախարարությունը հայտնում է 2 զոհված և 5 վիրավորված զինծառայողի մասին",
    "text": "Ադրբեջանի պաշտպանության նախարարությունը հայտնում է Ադրբեջանի ԶՈՒ 2 զոհված և 5 վիրավորված զինծառայողի մասին, սակայն միջադեպի համար մեղադրում է հայկական կողմին՝ հայտարարելով, որ հայկական կողմն է փորձել գրավել Թովուզի ուղղությամբ գտնվող ադրբեջանական մարտական դիրքը։Հիշեցնենք, որ ՀՀ ՊՆ խոսնակ Շուշան Ստեփանյան հայտնել է, որ այսօր՝ ժամը 12:30-ի և 13:45-ի սահմաններում, Ադրբեջանի զինված ուժերի զինծառայողները հայկական զինված ուժերի սահմանային դիրք գրավելու փորձ են կատարել՝ կիրառելով հրետանային կրակ, սակայն ճնշվել են հայկական կողմից և կորուստներ կրելով, հետ շպրտվել: Հայկական կողմից կորուստներ չկան:\n"
}