{
    "title": "Մեր ներկայացրած երկու թեկնածուներն էլ մերժվել են մեծամասնության կողմից. ԼՀԿ-ն դեմ է քվերկելու ԲԴԽ անդամի թեկնածությանը. Գորգիսյան |aysor.am|",
    "text": "aysor.am:  ԼՀԿ-ն դեմ է քվեարկելու ԲԴԽ անդամի թեկնածու Աննա Մարգարյանի թեկնածությանը, խորհրդարանում ասաց ԼՀԿ խմբակցության քարտուղար Գևորգ Գորգսիյանը:\nՆա նկատեց, որ ԼՀԿ-ն ցանկացել է սեփական թեկնածուն առաջադրել, որի շուրջ բանակցություններ են տարվել «Իմ քայլի» հետ:«Առաջին երկու թեկնածուներին որոշ վերապահումներով կողմ քվեարկեցինք նաև ստեղծելու համար այն դրական աուրան, գործընկերային մթնոլորտը, որպեսզի կարողանանք բանակցությունները շարունակել և հասնել ինչ-որ դրական բանի, բայց, ցավոք սրտի պետք է արձանագրենք, որ մեր ներկայացրած երկու թեկնածուներն էլ մերժվել են մեծամասնության կողմից», - ասաց պատգամավորը:Գորգիսյանն ընդգծեց, որ իրենց առաջադրած թեկնածուների մերժման համար կամ առհասարակ մեկնաբանություններ չեն եղել կամ էլ դրանք բավարար չեն եղել՝ ավելացնելով, որ հին ավանդույթը, երբ մեծամասնությունն է առաջադրում անկախ մարմնի թեկնածու, շարունակվում է:«Սրանով ոչ միայն խախտվում է քաղաքական բազմազանությունն առհասարակ, այլ խմբակցությունների կողմից անկախ մարմիններոմ թեկնածուներ առաջադրելու իրավունքը դառնում է ապրանքային, որովհետև այն ընդհանրապես չի կարողանում կյանքի կոչվել: Ելնելով այս ամենից, մեծամասնության կողմից բանակցությունները տապալելու այս քայլերից՝ ԼՀԿ-ն դեմ է քվեարկելու», - ասաց Գորգիսյանը:ԱԺ փոխնախագահ Ալեն Սիմոնյանն էլ նկատեց, որ ԼՀԿ առաջարկած թեկնածուին օրենքով սահմանված փորձառությունը չի հերիքել:\n"
}