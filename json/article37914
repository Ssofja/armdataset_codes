{
    "title": "Տղերք, Ձեզ ասում ենք՝ հանգիստ հեռացեք. Սամվել Բաբայան |a1plus.am|",
    "text": "a1plus.am։ Սեպտեմբերի 8-ին Արցախում նախատեսված են ՏԻՄ ընտրություններ։ ԼՂՀ առաջին Պաշտպանության նախարար, Արցախի հերոս, գեներալ-լեյտենանտ Սամվել Բաբայանը ենթադրում է, որ Նախագահ Բակո Սահակյանը հրաժարական կտա մինչեւ այդ ընտրությունները, եւ չի կարողանա իր մարդկանց նշանակել համայնքապետերի պաշտոններում։\nԸստ նրա՝ Արցախում տեղի է ունենում ուժերի միավորում, եւ օգոստոսի կեսերին հանրահավաքային շարժմամբ ստիպելու են Բակո Սահակյանին հրաժարական տալ։ «Տղերք, Ձեզ ասում ենք՝ հանգիստ հեռացեք»,- դիմում է իշխանություններին Սամվել Բաբայանը՝ շեշտելով, որ հազարավոր մարդիկ են դուրս գալու փողոց, եւ 1000 ոստիկանով չեն կարողանալու պահել իրենց իշխանությունը։\n«Մեկ ժամվա ընթացքում 10000 մարդ է հավաքվելու Ստեփանակերտի կենտրոնում»,- ասում է Սամվել Բաբայանը։\n Նա նաեւ վստահեցնում է՝ անկախ նրանից՝ իրեն հնարավորություն կտան մասնակցելու Արցախի Նախագահի ընտրություններին, թե ոչ, իր ստեղծած ուժը խորհրդարանական ընտրություններում հավաքելու է հիսուն տոկոսից ավելի ձայն եւ իրականացնելու այն խոստումները, որոնք ինքը տվել է ժողովրդին իր հանդիպումների ընթացքում։\n"
}