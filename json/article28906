{
    "title": "«Ոսկե ծիրանը» նոյեմբերի 1-8-ը կանցկացվի",
    "text": "«Ոսկե ծիրան» միջազգային կինոփառատոնը 2020-ին կանցկացվի նոյեմբերի 1-8-ը, հայտնում են փառատոնի ֆեյսբուքյան էջից՝ հավելելով, որ այլ սցենարներ ևս կան, սակայն այս պահին հաստատված է նոյեմբերի 1-8 ժամկետը։\n«Փառատոնի թիմն այս օրերին ձեռնպահ մնաց հապշտապ հայտարարություններ անելուց՝ կապված հուլիսի 12-19-­ը «Ոսկե ծիրան»-ի անցկացման հետ, քանի որ թե՛ ՀՀ կրթության, գիտության, մշակույթի և սպորտի նախարարության, թե՛ իր բազմաթիվ հայաստանյան և օտարերկրյա գործընկերների, թե՛ գործընկեր փառատոների հետ քննարկվում էին տարբեր սցենարներ՝ առցանց փառատոնից մինչև հետաձգում հաջորդ տարի»,- ասվում է գրառման մեջ:\n"
}