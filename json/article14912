{
    "title": "Գյուղատնտեսությանը թողել ենք ինքնահոսի, առաջարկվող վարկերն էլ անմատչելի են գյուղացիների մեծ մասի համար. Սերգեյ Բագրատյան |tert.am|",
    "text": "tert.am։ Մենք տարիներ շարունակ չենք կարողանում էֆեկիվ օգտագործել գյուղատնտեսության հնարավորությունները: Այս մասին լրագրողների հետ զրույցում ասաց Տարածքային կառավարման, տեղական ինքնակառավարման, գյուղատնտեսության եւ բնապահպանության հարցերի մշտական հանձնաժողով նախագահի տեղակալ, ԱԺ ԲՀԿ խմբակցության պատգամավոր Սերգեյ Բագրատյանը:\nՆա նշեց, որ գյուղացիները նախկինում արդեն իսկ բարձր վարկավորումներ ստանալով կորցրել են իրենց վարկունակությունը: «Առաջարկվող վարկերը գրեթե անմատչելի է գյուղացիների մեծ մասին՝ սև ցուցակներում լինելու և վարկերի ընթացակարգը անհասկանալի լինելու պատճառով: Բացի այդ, օրինակ՝ տոհմային տավարաբուծության ծրագիր է առաջարկվում այն դեպքում, երբ կերային բազային հնարավորություն է պետք և խիստ հարստացված կեր է պետք, որը չենք կարողանում ապահովել»,-ասաց նա և նշեց, որ առաջարկում են վարկ, որի ընթացակարգը պարզ չէ: Ըստ Սերգեյ Բագրատյանի՝ մենք ոչ թե պետք է ինչ-որ ծրագիր մեխանիկորեն տեղափոխենք Հայաստան, այլ պետք է տեղայնացնենք: Անդրադառնալով ոռոգման համակարգին՝ պատգամավորը նկատեց, որ երեք հողակտոր ունենալու դեպքում երեքից երկուսը ոռոգելի չեն լինում: Նա նշեց, որ դրա պատճառը հնացված ենթակառուցվածքներն են, ոռոգման համակարգի նախկինում կոռումպացված լինելն է:\nԱվելին՝ tert.am\n"
}