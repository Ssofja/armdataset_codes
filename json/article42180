{
    "title": "Հայաստան կարող է ներմուծվել ղազախական նավթամթերք |hetq.am|",
    "text": "hetq.am: Խորհրդարանը հերթական նիստում քննարկեց «Հայաստանի Հանրապետության կառավարության և Ղազախստանի Հանրապետության կառավարության միջև Հայաստանի Հանրապետություն նավթամթերքի մատակարարման ոլորտում առևտրատնտեսական համագործակցության մասին» համաձայնագիրը վավերացնելու մասին հարցը:\nԱյն ներկայացրեց տարածքային կառավարման և ենթակառուցվածքների փոխնախարար Վաչե Տերտերյանը, որի խոսքով՝ համաձայնագրի կնքման անհրաժեշտությունը պայմանավորված է եղել երկու երկրների միջև նավթամթերքների առաքման ոլորտում համագործակցության կարգավորման կողմերի հետաքրքրվածությամբ: Ըստ համաձայնագրի` ղազախական նավթամթերքը Հայաստան առաքվելու դեպքում ազատվելու է մաքսատուրքի գանձումից:\n«Իմ քայլը» խմբակցության պատգամավոր Գևորգ Պապոյանը հետաքրքրվեց, թե կա՞ արդյոք որոշակի հաշվարկ, թե այս հնարավորությունը բենզինի կամ դիզելային վառելիքի գնի վրա ինչպիսի ազդեցություն կունենա, գնանկում կլինի՞, թե՞ ոչ: Փոխնախարարն արձագանքեց, որ այս պահի դրությամբ նման հաշվարկ չկա, սակայն մրցակցության ավելացումն ակնհայտ է: Տերտերյանը հիշեցրեց, որ Հայաստանը նման համաձայնագիր ունի ՌԴ-ի հետ, և Ղազախաստանի հետ այսպիսի համաձայնագրի առկայությունը նոր հնարավորություններ կստեղծի:\n«Առնվազն երկրորդ  շուկայի պարագայում տեսական դատողություն կարելի է անել, որ ինչքան ներկրման հավասար պայմաններ լինեն` մաքսատուրքից ազատված, այնքան մատակարարող սուբյեկտների դաշտը կմեծանա, ինչը դասական կանոնների համաձայն՝ գնանկման կհանգեցնի: Ղազախական շուկան արտադրության իմաստով բավական մեծ պոտենցիալ ունի, որպես այլընտրանքային ռուսական շուկային` մեր ներկրողներին որոշակի հնարավորություն կտա»,- ասաց փոխնախարարը:\nՇարունակությունը՝ hetq.am-ում\n"
}