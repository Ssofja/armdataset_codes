{
    "title": "Մինչև մայիսի 10-ը Մոսկվայից դեպի Հայաստան չվերթ չի նախատեսվում․ ՌԴ-ում ՀՀ դեսպանություն",
    "text": "Ի պատասխան այս օրերին քաղաքացիներից ստացված ավելի քան երեք հազ․ հարցումների՝ հայտնում ենք, որ մինչևս/թ․ մայիսի 10-ը Մոսկվայից դեպի Հայաստան չվերթ չի նախատեսվում։ Այս մասին հայտնում է ՌԴ-ում ՀՀ դեսպանությունը։ \nՆշենք, որ հնարավոր չվերթի կազմակերպման աշխատանքները կրում են շարունակական բնույթ։ Ժամկետի վերաբերյալ առավել հստակ տեղեկատվություն ստանալուն պես կհայտնենք։\nՊատասխանելով նաև քաղաքացիների կողմից բարձրաձայնվող բնակարանային վարձավճարների տրամադրման/փոխհատուցման վերաբերյալ հարցերին՝ նշենք, որ դեսպանությունը ցանկացած աջակցության տրամադրման հարցում ելնում է առկա հնարավորություններից, մինչդեռ նման օժանդակության տրամադրումը, ցավոք, այդ հնարավորությունների շրջանակից դուրս է։\nԿրկին խնդրում ենք ըմբռնումով մոտենալ ստեղծված իրավիճակին։\n"
}