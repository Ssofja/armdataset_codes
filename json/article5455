{
    "title": "Հայկ Մարությանը չի պատրաստվում գնալ Օպերայի հարակից տարածք. Հակոբ Կարապետյան",
    "text": "(c) Նարեկ Ալեքսանյան\nԵրեւանի քաղաքապետ Հայկ Մարությանը չի պատրաստվում գնալ Օպերայի հարակից տարածք եւ հանդիպել այդ տարածքում կառուցված սրճարանների ապամոնտաժման դեմ բողոքող քաղաքացիների հետ։ Այս մասին NEWS.am-ի հետ զրույցում ասաց Երեւանի քաղաքապետի մամուլի խոսնակ Հակոբ Կարապետյանը։\nՆշենք, որ լարված իրավիճակ էր ստեղծվել Օպերայի հարակից տարածքում։ Քաշքշոց էր սկսվել ապամոնտաժվող սրճարանների աշխատակիցների եւ ոստիկանների միջեւ։\nՆախնական տեղեկություններով կան բերման ենթարկվածներ։ Այս պահին ապամոնտաժման աշխատանքները ժամանակավորապես դադարեցված են, քանի որ սրճարանի աշխատակիցները թույլ չեն տալիս գործարկել ապամոնտաժման տեխնիկան։\nnews.am\n"
}