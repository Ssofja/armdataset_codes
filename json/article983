{
    "title": "ԵԽԽՎ-ն Ռուսաստանին առաջարկել է ձեւավորել պատվիրակություն եւ մուծել անդամավճարները |news.am|",
    "text": "news.am: ԵԽԽՎ-ն իր ապրիլյան նստաշրջանում ձայների մեծամասնությամբ ընդունել է բանաձեւ, որում կոչ է արել Ռուսաստանին պատվիրակություն ձեւավորել, ինչպես նաեւ՝ մուծել Եվրոպայի խորհրդի անդամավճարը, հայտնում է ՌԻԱ Նովոստի-ն։ \nԵԽԽՎ-ն բոլոր կողմերին ակտիվ երկխոսության կոչ է արել՝ Եվրոպայի խորհրդի առաքելության պահպանման համար, ինչպես նաեւ այնպիսի իրավիճակից խուսափելու համար, երբ խոշորագույն անդամ-պետությունը ստիպված կլինի որոշել լքել կազմակերպությունը «աշխարհաքաղաքական հետեւանքներով»։\nԵԽԽՎ-ի կարծիքով, դա նաեւ «Ռուսաստանի քաղաքացիների համար կոնկրետ հետեւանքներ» կունենա։\nԻնչպես նշում է գործակալությունը, ընդունած բանաձեւում ԵԽԽՎ-ն «կազմակերպության անդամ-պետությունների կառավարություններին կոչ է անում դիտարկել կազմակերպության քաղաքական արդիականության եւ ֆինանսական կայունության ապահովման բոլոր հնարավոր տարբերակները՝ նրա գործունեության տապալումը թույլ չտալու համար»։\n"
}