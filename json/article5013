{
    "title": "Ստեփանակերտը մաքրվում է թշնամու արձակած ռումբերից և հրթիռներից",
    "text": "Ստեփանակերտը մաքրվում է թշնամու արձակած ռումբերից և հրթիռներից: Այս մասին հայտնում է ԱՀ արտակարգ իրավիճակների պետական ծառայությունը։\nԲնակչության անվտանգ կենսապահովման նպատակով ԱԻ պետական ծառայության տնօրեն գնդապետ Կարեն Սարգսյանի հանձնարարականով, ծառայության փրկարար ուժերի վարչության սակրավորական խմբերը շարունակում են մայրաքաղաք Ստեփանակերտը մաքրել պայթած ու չպայթած ռումբերից և հրթիռներից:\nՍակրավորներն արդեն մի քանի թաղամասերի հարակից տարածքներում և բանուկ ճանապարհների մոտակայքում գտնվող 300մմ «Սմերչ» տեսակի հրթիռները հանել և ոչնչացնելու նպատակով տեղափոխել են անվտանգ վայր:\nԱշխատանքները կշարունակվեն նաև առաջիկա օրերին, իսկ կրակի ամբողջական դադարից հետո՝ շրջաններում:\n"
}