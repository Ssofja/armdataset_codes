{
    "title": "Այսօրվանից «Սուրբ Գրիգոր Լուսավորիչ» ԲԿ-ն սկսեց ընդունել կորոնավիրուսային հիվանդությամբ պացիենտներին. Առողջապահության փոխնախարար Արտյոմ Սմբատյան",
    "text": "ՀՀ Առողջապահության փոխնախարար Արտյոմ Սմբատյանն իր ֆեյբուքյան էջում գրառում է կատարել, որ ներկայացնում ենք ստորև․\n«Այսօրվանից Հայաստանի Հանրապետության ամենամեծ և լավագույն հիվանդանոցներից մեկը՝ «Սուրբ Գրիգոր Լուսավորիչ» բժշկական կենտրոնը, սկսեց ընդունել կորոնավիրուսային հիվանդությամբ պացիենտներին:\n«Սուրբ Գրիգոր Լուսավորիչ» ԲԿ-ն միաժամանակ կկարողանա սպասարկել շուրջ 500 պացիենտի, այդ թվում 50 պացիենտի՝ վերակենդանացման բաժանմունքում: Հաշվի առնելով կենտրոնի կադրային և տեխնիկական ներուժը՝ կորոնավիրուսային հիվանդությամբ պացիենտները կստանան լավագույն որակի բժշկական օգնություն և սպասարկում, այդ թվում ուղեկցող հիվանդությունների մասով, քանի որ կենտրոնը բազմապրոֆիլ է: Ցանկանում եմ ուժ և եռանդ կենտրոնի ողջ անձնակազմին» :\n"
}