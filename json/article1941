{
    "title": "Ձմեռային զորակոչի ենթակա զորակոչիկները կարող են մասնակցել «1991»-ի Արհեստական բանականության խմբում ծառայության մրցույթին",
    "text": "Պաշտպանական համակարգում բարձր տեխնոլոգիական լուծումների ստեղծման, դրանց արդյունավետ կիրառման, ինչպես նաև պարտադիր ժամկետային զինվորական ծառայության ընթացքում զորակոչիկների կարողությունների առավել արդյունավետ օգտագործման նպատակով ՀՀ պաշտպանության նախարարությունը հայտարարում է մրցույթ։\n2020թ. ձմեռային զորակոչի ենթակա զորակոչիկները կարող են մասնակցել «1991» ստորաբաժանման Արհեստական բանականության խմբում ծառայության անցնելու համար մրցույթին՝ հետևյալ ուղղություններից մեկով.\n1. մեքենայական ուսուցում,\n2. տվյալների ճարտարագիտություն,\n3. տվյալների վերլուծություն և վիճակագրություն\nՊաշտպանության նախարարությունը տեղեկացնում է, որ մրցույթին մասնակցելու ցանկություն ունեցող զորակոչիկները կարող են գրանցվել 1991.mil.am կայքում, կամ դիմել ՀՀ ՊՆ զորակոչային և զորահավաքային համալրման ծառայության համապատասխան տարածքային ստորաբաժանում՝ մինչև ս.թ. փետրվարի 20-ը ներառյալ:\nՀարցերի համար գործում է էլ. փոստ՝ [email protected], հեռախոս՝ 1-28:\n"
}