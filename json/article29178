{
    "title": "ԱԺ-ն առաջին և երկրորդ ընթերցմամբ ընդունեց մի շարք օրենքներ |armenpress.am|",
    "text": "armenpress.am։ ՀՀ Ազգային ժողովը հունիսի 28-ին հրավիրված արտահերթ նիստի ընթացքում առաջին և երկրորդ ընթերցմամբ ընդունեց մի շարք օրենքներ: Հունիսի 28-ին արտահերթ նստաշրջանը հրավիրվել է կառավարության նախաձեռնությամբ:Ազգային ժողովի պատգամավորներն առաջին ընթերցմամբ ընդունեցին «Պետական նպաստների մասին» Հայաստանի Հանրապետության օրենքում լրացումներ և փոփոխություններ կատարելու մասին և «Պաշտոնատար անձանց գործունեության ապահովման, սպասարկման և սոցիալական երաշխիքների մասին» Հայաստանի Հանրապետության օրենքում լրացումներ և փոփոխություններ կատարելու մասին օրենքների նախագծերը:Երկրորդ ընթերցմամբ ընդունվեց Հայաստանի Հանրապետության ջրային օրենսգրքում լրացում և փոփոխություններ կատարելու մասին, «Ապահովագրության և ապահովագրական գործունեության մասին» Հայաստանի Հանրապետության օրենքում լրացումներ կատարելու մասին և Հայաստանի Հանրապետության քրեակատարողական օրենսգրքում փոփոխություններ և լրացումներ կատարելու մասին օրենքների նախագծերը և կից ներկայացված նախագծերի փաթեթը:\n"
}