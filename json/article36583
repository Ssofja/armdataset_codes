{
    "title": "ՄԱԿ. անհրաժեշտ է 500 միլիոն դոլար Իդլիբում մարդասիրական առաքելության համար |amerikayidzayn.com|",
    "text": "\nՄԱԿ-ի գլխավոր քարտուղարի տեղակալ Մարկ Լոուքոկն անդրադարձել է օրերս Իդլիբի շրջանում և թուրք-սիրիական սահմանին մարդասիրական առաքելությանը: Նա ընդգծել է, որ այստեղ անցկացված ստուգումները բացահայտել են, որ տեղի բնակչությունը չափազանց ծանր վիճակում է, ապրում է մշտական վտանգի ներքո, առանց բժշկական օգնության և սանիտարա-հիգիենիկ պայմանների: Այստեղ առկա է սննդի և դեղորայքի պակաս, շատերը մնացել են անօթևան:\nԱՄՆ հայտարարել է, որ հավելյալ 108 միլիոն դոլար կտրամադրի այստեղ մարդասիրական օգնություն ցուցաբերելու համար: ՄԱԿ-ում ԱՄՆ դեսպան Քելի Քրաֆթը կոչ է արել անհապաղ հաստատել զինադադար՝ ընդգծելով, որ Վաշինգտոնը մտահոգված է ստեղծված իրավիճակով:\nԻդլիբի ճգնաժամի կարգավորման համար ՄԱԿ-ը պնդում է, որ անհրաժեշտ է 500 միլիոն դոլար: Իդլիբում են բնակվում շուրջ 3 միլիոն մարդ: Նրանց մի հատվածն արդեն տեղահանված է եղել նախկինում այլ բնակավայրերից: Այստեղ լարվածության աճից ի վեր մոտ մեկ միլիոն մարդ, ներառյալ բազմաթիվ երեխաներ հեռացել են իրենց բնակավայրերից:\n\n"
}