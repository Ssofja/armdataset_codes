{
    "title": "Վահագն Վերմիշյանը կմնա կալանքի տակ, Վերաքննիչ դատարանը մերժել է պաշտպանի բողոքը |hetq.am|",
    "text": "hetq.am: Վերաքննիչ քրեական դատարանը՝ նախագահությամբ դատավոր Արմեն Բեկթաշյանի, երեկ՝ հունվարի 25-ին, մերժել է Քաղաքաշինության կոմիտեի նախկին նախագահ Վահագն Վերմիշյանի կալանավորման ժամկետը երկարացնելու որոշման դեմ նրա պաշտպանի բողոքը։ Այս մասին ասաց Վերմիշյանի պաշտպան Մուշեղ Առաքելյանը։\nՄուշեղ Առաքելյանը նշեց, որ չնայած Վահագն Վերմիշյանը քրեական գործի հարուցումից հետո ազատվել Քաղաքաշինության կոմիտեի նախագահի պաշտոնից՝ նրա կալանքը երկարացնելու հիմնավորումներում շարունակ շեշտվում է նրա պաշտոն զբաղեցրած լինելու հանգամանքը։\n«Որքա՞ն կարելի է Քաղաքաշինության կոմիտեի նախագահ լինելու հանգամանքը կապել կալանքի հիմքերի հետ այն դեպքում, երբ Վերմիշյանը դեռևս 8 ամիս առաջ է ազատվել այդ պաշտոնից, և համապատասխան փաստաթղթերը ներկայացվել են և՛ նախաքննական մարմնին, և՛ դատարաններին, որոնք քննել են նրա խափանման միջոցի հարցը»,- ասաց Մուշեղ Առաքելյանը։\n"
}