{
    "title": "Համաճարակաբանական իրավիճակը Թուրքիայում |ermenihaber.am|",
    "text": "ermenihaber.am: Թուրքիայի առողջապահության նախարար Ֆահրեթթին Քոջան տվյալներ է հրապարակել երկրում տիրող համաճարակաբանական իրավիճակի վերաբերյալ։\nԸստ այդմ՝ հուլիսի 6-ին Թուրքիայում կատարվել է 52․193 ախտորոշիչ թեստ, որից 1․086-ի պատասխանը դրական է ստացվել։ Երկրում մինչ օրս կատարված թեստավորումների թիվը հասել է 3 մլն 682․673-ի, կորոնավիրուսի հաստատված դեպքերի ընդհանուր թիվը կազմում է 206․844։\nՎերջին մեկ օրվա ընթացքում այդ երկրում կորոնավիրուսի պատճառով մահացել է ևս 16 մարդ, այսպիսով, մահվան ընդհանուր դեպքերի թիվը հասել է 5․241-ի։ Մեկ օրում առողջացել է 2․315 հիվանդ, առողջացածների ընդհանուր թիվը կազմում է 182․995։\nՆերկա պահին վերակենդանացման բաժանմունքում է գտնվում 1․130 հիվանդ, իսկ 395 պացիենտ միացված է թոքերի արհեստական օդափոխության սարքին։\n"
}