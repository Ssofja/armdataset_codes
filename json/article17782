{
    "title": "Կորոնավիրուսի դեմ պատվաստման տեմպի ակտիվացում է նկատվել. Ավանեսյան |1lurer.am|",
    "text": "1lurer.am: Բացի «Ջոնսոն» ընկերության պատվաստանյութից, COVID-19-ի դեմ մյուս բոլոր պատվաստանյութերն իրականացվում են երկու դեղաչափով: Արդեն այսօր կանցնենք պատվաստման 70 հազար ցուցանիշը, և մենք տեսնում ենք ընտրություններից հետո անգամ այս երկու օրը տեմպի բավական ակտիվացում՝ լրագրողների հետ ճեպազրույցում հայտարարել է ՀՀ առողջապահության նախարարի պաշտոնակատար Անահիտ Ավանեսյանը:\nՆրա խոսքով՝  նախընտրական իրավիճակով պայմանավորված, մարդկանց առաջնահերթությունները փոխվել են:\n«Բայց հույս ունեմ, որ առաջիկայում կարձանագրենք պատվաստումների ցուցանիշի աճ»,- նշեց Ավանեսյանը՝ հավելելով, որ այժմ COVID-ով պայմանավորված բավական լավ իրավիճակ է:\n«Բայց այս իրավիճակը պահպանելու և համավարակին վերջակետ դնելու հարցում մեզ միայն պատվաստանյութը կօգնի»,- շեշտեց նա:\n"
}