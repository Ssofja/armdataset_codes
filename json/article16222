{
    "title": "Մեկնարկել է ՀԱՊԿ արտաքին գործերի և պաշտպանության նախարարների ու ԱԽ քարտուղարների համատեղ նիստը |armenpress.am|",
    "text": "armenpress.am։ Ղրղզստանի մայրաքաղաք Բիշքեկում մեկնարկել է Հավաքական անվտանգության պայմանագրի կազմակերպության անդամ երկրների արտաքին գործերի նախարարների, պաշտպանության նախարարների և Անվտանգության խորհուրդների քարտուղարների համատեղ նիստը: Այս մասին «Ֆեյսբուք»-ի իր էջում գրել է Աննա Նաղդալյանը:\n«Ղրղզստանի մայրաքաղաքում մեկնարկել է ՀԱՊԿ արտաքին գործերի նախարարների, պաշտպանության նախարարների և Անվտանգության խորհուրդների քարտուղարների համատեղ նիստը»,- գրել է Նաղդալյանը:\nՆիստին Հայաստանի պատվիրակության կազմում մասնակցում են ՀՀ արտաքին գործերի նախարար Զոհրաբ Մնացականյանը, Պաշտպանության նախարար Դավիթ Տոնոյանը և Անվտանգության խորհրդի քարտուղար Արմեն Գրիգորյանը:\n"
}