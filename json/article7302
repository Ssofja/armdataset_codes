{
    "title": "Չինաստանը եւս մեկ տարով լրացուցիչ մաքսերից կազատի ԱՄՆ-ից ներմուծման մի մասը |armenpress.am|",
    "text": "armenpress.am: Չինաստանի կառավարությունը եւս մեկ տարով լրացուցիչ մաքսերից կազատի ԱՄՆ-ից ներմուծվող 16 տեսակի ապրանքներ: Այդ մասին ասված Է ՉԺՀ-ի Պետխորհրդին կից Հարկերի եւ տուրքերի կոմիտեի՝ սեպտեմբերի 15-ին հրապարակված հաղորդագրության մեջ:\nԱյդ ապրանքների թվում են անասնակերի ձկնալյուրը, լուբրիկանտները եւ քսանյութերը, յուղերը, լիցքավորված մասնիկների բժշկական գծային արագացուցիչները եւ այլ ապրանքներ: Այս միջոցի գործողությունը կտեւի մինչեւ 2021 թվականի սեպտեմբերի 16-ը:\nԱՄՆ-ի նախագահ Դոնալդ Թրամփն օգոստոսի 19-ին հայտնել Է, որ հետաձգել Է Պեկինի հետ առեւտրային բանակցությունները: Նա հայտարարել Է, որ չի ցանկանում այժմ «գործ ունենալ» ՉԺՀ-ի հետ:\nՀուլիսի 23-ին նա նաեւ նշել Է, որ Պեկինի հետ երկկողմ առեւտրական գործարքի կարեւորությունը նվազել Է նոր կորոնավիրուսի հարուցած համավարակի ֆոնին: Միեւնույն ժամանակ Սպիտակ տան ղեկավարը խոստովանել Է, որ Չինաստանը ձեռնամուխ Է եղել ամերիկյան գյուղատնտեսական արտադրանքի ձեռքբերման «ռեկորդային ծավալներով»:\nՉինաստանի եւ ԱՄՆ-ի միջեւ առեւտրական գործարքի առաջին փուլի շուրջը համաձայնությունների կնքման արարողությունը կայացել Է հունվարի 15-ին Վաշինգտոնում:\nՓաստաթղթի տակ ստորագրություններ են դրել Թրամփը եւ ՉԺՀ-ի Պետխորհրդի փոխվարչապետ Լյու Հեն: ՉԺՀ-ն համաձայնվել Է 76,7 միլիարդ դոլարով եւ 123,3 միլիարդ դոլարով ավելացնել ամերիկյան արտադրանքի գնումները համաձայնագրի գործողության առաջին եւ երկրորդ տարվա ընթացքում: Խոսքը վերաբերում Է ինչպես գյուղատնտեսական, այնպես Էլ այլ ապրանքների: Վաշինգտոնը հույս ունի, որ այս կերպ իրեն կհաջողվի Էապես կրճատել առեւտրական պակասուրդը, հաղորդել Է ՏԱՍՍ-ը:\n"
}