{
    "title": "Միացյալ Նահանգները նոր ուժեր է տեղակայում Պարսից ծոցում |azatutyun.am|",
    "text": "azatutyun.am: Վաշինգտոնի և Թեհրանի միջև լարվածության աճի ֆոնին՝ Միացյալ Նահանգները ավելացրել է իր ռազմական կարողությունները Մերձավոր Արևելքում և Պարսից ծոցում՝ այստեղ դեսանտային ռազմանավ և «Պատրիոտ» հրթիռային մարտկոց տեղակայելով:\nՊենտագոնը հայտարարել է, որ «Արլինգտոն» ռազմանավը կմիանա տարածաշրջանում արդեն իսկ տեղակայված ուժերին: Այս ռազմանավով ծովային հետևակայիններ, դեսանտային զրահամեքենաներ և հավելյալ օդուժ է տեղափոխվում տարածաշրջան:\nՎաշինգտոնը վերջին շրջանում մի շարք պատժամիցներ է սահմանել իրանական նավթի և մետաղների արտահանման դեմ, պնդելով, որ Թեհրանը փորձում է միջուկային զենք ստեղծել և ֆինանսավորում է զինյալ խմբերի գործունեությունը տարածաշրջանում: Թեհրանը հերքում է այս մեղադրանքները:\n"
}