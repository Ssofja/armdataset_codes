{
    "title": "Չինաստանը պատժամիջոցներ է սահմանել ԱՄՆ-ի նկատմամբ՝ Հոնկոնգի մասին օրենքի պատճառով |shantnews.am|",
    "text": "shantnews.am։ Չինաստանը պատժամիջոցներ է սահմանել ԱՄՆ-ի նկատմամբ: Պատժամիջոցների ցանկում են հայտնվել ամերիկյան մի շարք հասարակական կազմակերպություններ, այդ թվում՝ Human Rights Watch-ը: Պատճառը Վաշինգտոնի կողմից Հոնկոնգի մասին օրենքի ընդունումն է:\nԱՄՆ նախագահ Դոնալդ Թրամփը նոյեմբերի 28-ին 2 օրենք էր ստորագրել «Հոնկոնգում մարդու իրավունքների և ժողովրդավարության պաշտպանության», ինչպես նաև ոստիկանական սպառազինության որոշակի տեսակների մատակարարման արգելման մասին: Բացի այդ, ԱՄՆ-ն ամեն տարի պետք է ստուգի՝ արդյոք Հոնկոնգի ինքնավարությունը բավարար չափով պահպանվում է: Եթե ոչ, ապա ԱՄՆ-ն Հոնկոնգին կզրկի առևտրային հարաբերություններում հատուկ կարգավիճակից, ինչը տնտեսական մեծ վնաս կհասցնի քաղաքին:\nՓաստաթղթի ստորագրումից հետո Չինաստանի արտգործնախարարը բողոք էր հայտնել ԱՄՆ-ի դեսպանին: Չինաստանը սա անվանել էր լուրջ միջամտություն երկրի ներքին գործերին:\n"
}