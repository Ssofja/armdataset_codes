{
    "title": "Անհայտ կորածների թիվը չի համապատասխանում իրականությանը. Աշխատանքի և սոցիալական հարցերի նախարարությունը՝ ՀՀ 3-րդ նախագահ Սերժ Սարգսյանի հրապարակած փաստաթղթի մասին",
    "text": "Աշխատանքի և սոցիալական հարցերի նախարարություննը հայտարարություն է տարածել անհայտ կորած զինծառայողների վերաբերյալ ՀՀ 3-րդ նախագահ Սերժ Սարգսյանի հրապարակած փաստաթղթի մասին, որը ներկայացնում ենք ստորև.\n«ՀՀ Կառավարության որոշմամբ անհայտ կորած զինծառայողների ընտանիքներին տրամադրվող ամսական 300,000 դրամ աջակցության «Կամուրջ» ծրագրի շահառուների տվյալները հրապարակված են «Զինծառայողների ապահովագրության» հիմնադրամի կայքում`անհայտ կորածների անվանական ցանկով։ Հետևաբար, փաստաթուղթը հանրամատչելի է և որևէ գաղտնիություն չի պարունակում։\n«Կամուրջ» ծրագիրն իրականացվում է նախորդ տարվա դեկտեմբերից, և այդ պահի դրությամբ՝ անհայտ կորած զինծառայողների հարազատներն սկսել են ստանալ աջակցություն՝ մինչև վերջնական շահառու դառնալու որոշման կայացումը։ Այնուհետ՝ աճյունների գտնվելուց և նույնականացվելուց հետո, շահառուներն ստացել են զոհված անձի համար նախատեսված աջակցությունն, իսկ մյուսների վերջնական շահառու դառնալու հարցը կորոշվի սահմանված կարգով։\nԾրագրի մեկնարկից մինչ օրս գտնվել և նույնականացվել է շուրջ 700 աճյուն, հետևաբար, տարածվող` անհայտ կորածների թիվը չի համապատասխանում իրականությանը»։\nՆշենք, որ ավելի վաղ ՀՀ 3-րդ նախագահ Սերժ Սարգսյանը հրապարակել էր փաստաթուղթ, որին կից գրել էր. «Անհայտ կորածների թիվը 1064 է, այս ստահակը ԱԺ-ում հայտարարում է, որ անհայտ կորածների թիվը 321 է, hիմա սրան ի՞նչ ասես»:\n"
}