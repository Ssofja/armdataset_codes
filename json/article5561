{
    "title": "45 տոննա շինանյութով բեռնված ՌԴ ԱԻՆ շարասյունը շարժվել է դեպի Ստեփանակերտ․ ՏԱՍՍ |factor.am|",
    "text": "factor.am: Շինանյութով բեռնված ՌԴ ԱԻՆ շարասյունը Երևանից շարժվել է դեպի Ստեփանակերտ։ Այս մասին ՏԱՍՍ-ին հայտնել է տարածաշրջանում ՌԴ ՊՆ օպերատիվ խմբերի ղեկավար Իգոր Կուտրովսկին։ «Այսօր Երևանից Ստեփանակերտ է շարժվել ՌԴ ԱԻՆ շարասյունը, որը 45 տոննա շինանյութ է տեղափոխում, ինչը թույլ կտա օպերատիվ կերպով անցնել վերականգնողական աշխատանքներին»,- ասել է նա։ Տեղեկացվում է, որ շարասյունը Ստեփանակերտում կլինի շաբաթ օրը։ Կուտրովսկիի խոսքով՝ ՌԴ ԱԻՆ մասնագետները Լեռնային Ղարաբաղի տարածքում հայտնաբերել են հակամարտության արդյունքում ավելի քան 280 ոչնչացված ու 2500 վնասված շենքեր։ Նոյեմբերի 20-ի դրությամբ ուսումնասիրվել է 43 բնակավայր։\n"
}