{
    "title": "Պուտինը համաձայնել է փոփոխություններ մտցնել մայր օրենքում, որոնք թույլ կտան երկարաձգել պաշտոնավարումը նաև 2024 թվականից հետո |azatutyun.am|",
    "text": "azatutyun.am: Ռուսաստանի նախագահ Վլադիմիր Պուտինը համաձայնել է փոփոխություններ մտցնել մայր օրենքում, որոնք թույլ կտան երկարաձգել պաշտոնավարումը նաև 2024 թվականից հետո:\nԱվելի վաղ իշխող «Եդինայա Ռոսիայի» պատգամավորներից մեկը՝ Վալենտինա Տերեշկովան առաջարկել էր կա՛մ Սահմանադրությունից հանել նախագահության ժամկետի սահմանափակումները, կա՛մ զրոյացնել նախորդ նախագահական ժամկետները:\nԱռաջարկը քննարկելու համար Վլադիմիր Պուտինը կեսօրն անց ժամանել է Պետդումա, և պնդել՝ նախագահության ժամկետների հաշվարկը զրոյից սկսելու տարբերակը հնարավոր է, եթե դրան հավանություն տա նաև Սահմանադրական դատարանը:\nՊուտինը միաժամանակ անընդունելի է համարել սահմանադրական հանրաքվեից հետո խորհրդարանական արտահերթ ընտրություններ անցկացնելու՝ պատգամավորների առաջարկը:\n"
}