{
    "title": "Իրանը կալանքի տակ է առել է ևս մեկ օտարերկրյա տանկեր |shantnews.am|",
    "text": "shantnews.am։ Իրանի զինված ուժերի կազմավորումները Պարսից ծոցում կալանքի են ենթարկել օտար պետության դրոշի տակ նավարկող ևս մեկ տանկեր։ Այս մասին հայտնել է հենց իրանական կողմը՝ տեղական իշխանամերձ լրատվամիջոցներից մեկը։\nՀրապարակումների համաձայն՝ նավը կալանքի տակ է առնվել մաքսանենգ ճանապարհով դեպի արաբական երկրներ վառելիք տեղափոխելու պատճառով։ Նավի մեջ եղել է 700 հազար լիտր վառելիք, որի տեսակը չի հստակեցվում։\nԱյս «տանկերային պատերազմը», հիշեցնենք, սկսվել է նրանից, որ բրիտանացի իրավապահները Միջերկրական ծովում կալանքի տակ են առել Իրանին պատկանող տանկեր։ Դրանից հետո Իրանը Պարսից ծոցի տարածքում կալանքի տակ է առել մի քանի արտասահմանյան տանկերներ, որոնք այս կամ այն կերպ կապված են եղել Բրիտանիայի հետ։\n"
}