{
    "title": "Ավստրիայի ԱԳ նախարարը հայտնել է, որ ԵՄ-ն ցանկանում է երկխոսություն սկսել Ռուսաստանի հետ |armenpress.am|",
    "text": "armenpress.am: Ավստրիայի արտաքին գործերի նախարար Ալեքսանդր Շալենբերգը հայտնել է, որ Եվրամիությունը ցանկանում է երկխոսություն սկսել Ռուսաստանի հետ, բայց Մոսկվան ներկայումս դրանով հետաքրքրված չէ: Այս մասին հայտնում է «ՌԻԱ Նովոստի»-ն:\nՆախարարի խոսքով՝ այժմ Ռուսաստանի ու ԵՄ-ի հարաբերությունները լարված են: «ԵՄ-ն ցանկանում է երկխոսություն, ցանկանում է երկխոսության ուղիներ », - ասել է Շալլենբերգը՝ ավստրիական Ö1 ռադիոկայանին տված հարցազրույցում:\nԼրագրողի հարցին, թե արդյոք Մոսկվան հետաքրքրված է դրանով՝ նախարարը պատասխանել է. «Հիմա ոչ»:\nՄիաժամանակ, Ավստրիայի ԱԳ նախարարը նշել է մի շարք ոլորտներ, որոնցում Մոսկվան ու Բրյուսելը ցանկանում են և պետք է համագործակցեն: «Կլիմա, էներգետիկա»,-ասել է նախարարը:\n"
}