{
    "title": "ԱՀԿ-ն նոր վարակի հետ կապված արտակարգ իրավիճակ չհայտարարեց աշխարհում |azatutyun.am|",
    "text": "azatutyun.am: Առողջապահության համաշխարհային կազմակերպությունը (ԱՀԿ) արտակարգ իրավիճակ չհայտարարեց աշխարհում ՝ նոր կորոնավիրուսի տարածման հետ կապված:\nԱյդ վիրուսից մահացածների թիվը հասել է 25-ի, իսկ վարակվածների թիվը գերազանցում է 800-ը: Հուբեյ նահանգից դուրս հիվանդի մահ է գրանցվել:\nՉինաստանի իշխանությունները փակել են արդեն երկրորդ՝ 7,5 միլիոն բնակչություն ունեցող Հուանգան քաղաքը և ընդհատել երկաթուղային կապը Եչժոու քաղաքի հետ, որը մոտ մեկ միլիոն բնակիչ ունի:\nՀունվարի 25-ին նշվող չինական Ամանորի տոնակատարությունները, ըստ ամենայնի, չեղյալ են հայտարարվում: Իշխանությունները որոշում են ընդունել չեղարկել Պեկինում անցկացվող բոլոր լայնածավալ միջոցառումները։\nԱմանորի ընթացքում միլիոնավոր մարդիկ են այցելում Չինաստան, հազարավոր չինացիներ մեկնում են արտերկիր:\n"
}