{
    "title": "Դատավոր Աննա Դանիբեկյանի հետ այսօր տեղի ունեցածն անթույլատրելի է. ՄԻՊ",
    "text": "Մարդու իրավունքների պաշտպան Արման Թաթոյանն անդրադարձել է Երևանի ընդհանուր իրավասության դատարանի դատավոր Աննա Դանիեբեկյանի նկատմամբ այսօր կատարված հետապնդմանը` նշելով, որ տեղի ունեցածը անթույլատրելի է։\nՄԻՊ հաղորդագրությունը` ստորեւ.\n«Դատավոր Աննա Դանիբեկյանի հետ այսօր տեղի ունեցածն անթույլատրելի է։\nԴատավորն օժտված է հատուկ պաշտպանությամբ՝ պայմանավորված նրա կողմից իրականացվող անփոխարինելի գործառույթներով։ Այս կանոնների ցանկացած խախտում պետք է արժանանա պետության արձագանքին։\nՊետք է հարգանքով վերաբերվել յուրաքանչյուր մարդու արժանապատվությանը՝ անկախ նրա կարգավիճակից. այն բարձր արժեք է։ Մարդու արժանապատվությունն անխախտելի է, մեզանից յուրաքանչյուրի իրավունքների և ազատությունների անփոխարինելի հիմքն է:\nԱյս կերպ է ձևավորվում համերաշխությունը հասարակությունում ու ապահովվում փոխադարձ հարգանքի մթնոլորտ»,-գրել է ՄԻՊ-ը։\n"
}