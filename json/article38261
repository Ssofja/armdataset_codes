{
    "title": "Ադրբեջանը հետ է կանչել դեսպանին Հունաստանից |azatutyun.am|",
    "text": "azatutyun.am: Ադրբեջանը խորհրդակցությունների նպատակով հետ է կանչել դեսպանին Հունաստանից: Այդ որոշումն, ըստ «Թրենդ» գործակալության, Բաքուն ընդունել է այն բանից հետո, երբ Հունաստանը հետ է կանչել Ադրբեջանում իր դեսպանին:\nReuters գործակալության փոխանցմամբ, Աթենքը որոշել է հետ կանչել դեսպանին «Ադրբեջանի կառավարությունից հնչող անհիմն և վիրավորական հայտարարությունների պատճառով»։ Այդ հայտարարություններում ադրբեջանական կողմը պնդել է, թե Հունաստանն, իբր, «հանդուրժում է զինյալների ներկայությունն իր տարածքում»: Հունաստանի արտգործնախարարարությունը Բաքվին պաշտոնական բողոքի նոտա է փոխանցել։\n«Թրենդ»-ն այսօր հաղորդում է, թե «Ադրբեջանը Հունաստանի ԱԳՆ-ին տեղեկություններ է փոխանցել այն մասին, որ «այլ պետություններից, այդ թվում՝ Հունաստանից, ծագումով հայեր են տեղափոխվում Ադրբեջանի գրավյալ տարածքներ»:\n"
}