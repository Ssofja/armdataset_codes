{
    "title": "Դեմոկրատ Բերնի Սանդերսը խիստ քննադատել է Թրամփին |azatutyun.am|",
    "text": "azatutyun.am։ Դեմոկրատական կուսակցությունից Բերնի Սանդերսը, ով հայտարարել էր 2020 թվականի նախագահական ընտրություններին առաջադրվելու մասին, տեսաելույթով իսկույն արձագանքել է Թրամփի հայտարարություններին ու խստորեն քննադատել նրան:«Նախագահի մեկուկես ժամանոց ելույթը՝ ստի, խեղաթյուրումների, և բացարձակ անհեթեթությունների մասին է»,- ասել է Սանդեսրը: Նա հերթով նշել է այն խնդիրները, որոնց մասին նախընտրական քարոզարշավի պաշտոնական մեկնարկի հանրահավաքում Թրամփը «մոռացել» է խոսել: Սանդերսի խոսքերով Թրամփը «ռասիստ է, սեքսիստ, հոմոֆոբ ու քսենոֆոբ: Վերընտրվելու իր քաղաքականության ռազմավարությունը կառուցում է ամերիկացիներին բաժանելու վրա: Բաժանելու ըստ մաշկի գույնի, ըստ ծննդյան վայրի, հավատքի, ըստ սեռական կողմնորոշումների: Մեր գործն է թույլ չտալ նրան կատարելու դա, մեր գործն է համախմբել Ամերիկայի ժողովրդին»,- ասել է 2020 թվականի նախագահական ընտրություններին մասնակցելու հայտ ներկայացրած դեմոկրատ Բերնի Սանդերսը:\n"
}