{
    "title": "Պայթյուն Թուրքիայի զինապահեստներից մեկում |ermenihaber.am|",
    "text": "ermenihaber.am: Սիրիային սահմանակից Թուրքիայի հարավարևելյան Հաթայ նահանգի Ռեյհանլը շրջանի զինապահեստներից մեկում իրար հաջորդող մի քանի պայթյուններ են որոտացել։ Պատճառը և հանգամանքները դեռևս պարզված չեն։ Զոհերի և վիրավորների մասին տեղեկություններ չկան։ Դեպքի վայրում աշխատում են մեծ թվով շտապօգնության և ոստիկանական մեքենաներ։ Անվտանգության նկատառումներից ելնելով՝ հարակից բնակելի տներից մարդիկ տարհանվել են:Այս պահին Ռեյհանլը տանող մայրուղին փակված է։Թուրքական աղբյուրը տեղեկություններ չի հաղորդում, թե կոնկրետ ինչ զինատեսակներ են պայթյունից վնասվել։\nԿատարվում է հետաքննություն։\n"
}