{
    "title": "Ուժեղ քամու հետևանքով վնասներ՝ Երևանի տարբեր հատվածներում",
    "text": "Հուլիսի 13-ին՝ ժամը 16։50-ից 19։56-ը, Ճգնաժամային կառավարման ազգային կենտրոն ահազանգեր են ստացվել, որ ուժեղ քամու հետևանքով Երևանի տարբեր վարչական շրջաններում վնասվել են տանիքների թիթեղներ, գովազդային վահանակներ, ծխատար և անձրևատար խողովակներ։\nԴեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատներից մարտական հաշվարկներ և Փրկարարական ուժերի վարչության հատուկ նշանակության փրկարարական աշխատանքների իրականացման կենտրոնի փրկարարական խումբը։\nՓրկարարներն իրականացրել են ամրացման և ապամոնտաժման աշխատանքներ։\n"
}