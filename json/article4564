{
    "title": "Նոր նշանակումներ Արցախում․ Արցախի նախագահ Արայիկ Հարությունյանը ներկայացրել է իր որոշումները",
    "text": "Արցախի նախագահ Արայիկ Հարությունյանը այսօր ներկայացրել է մի շարք պաշտոններում կատարած իր նշանակումները։\n«Սամվել Սերգեյի Շահրամանյանին նշանակել Ռազմահայրենասիրության, երիտասարդության, սպորտի և զբոսաշրջության նախարար։ Ազատելով նրան Արցախի Հանրապետության ԱԱԾ տնօրենի պաշտոնից։\n Հաջորդ որոշումով գեներալ - մայոր Կամո Աբգարի Աղաջանյանին նշանակել ԱՀ  ԱԱԾ տնօրենի պաշտոնում։ Ազատելով նրան՝ ԱՀ ոստիկանության պետի տեղակալի պաշտոնից»,- ասաց Հարությունյանը։\nԱրցախի նախագահը շեշտեց, որ Աղաջանյանին մի քանի օր առաջ է նշանակվել ոստիկանության պետի տեղակալի պաշտոնում։\n«Շուշիի շրջանի վարչակազմի ղեկավար  է  նշանակվում Էրիկ Ռոբիկի Հարությունյանը , նա եղել է պատգամավոր։ Ստեփան Սարգսյանը ազատվում է Քաշաթաղի շրջանի վարչական ղեկավարի պաշտոնից,  իսկ մեկ այլ որոշումով Արտյոմ Սարիբեկյանը նշանակվում է Արցախի Հանրապետության Քաշաթաղի շրջանի վարչականզամի ղեկավարի պաշտոնում», տեղեկացրեց Հարությունյանը։Արցախի նախագահի խոսքով կադրերի նշանակման համար օգտվելու են տեղական կադրերից՝ յուրաքանչյուր շրջանում պաշտոնյաներ են նշանակվելու այդ տարածաշրջանի կադրերը։\nՍամվել Բաբայանը նշանակվել է Արցախի Անվտանգության խորհրդի քարտուղարի պաշտոնում։ \nՄասիս Մայիլյանը նշանակվել է Արցախի ԱԳ նախարար։\n"
}