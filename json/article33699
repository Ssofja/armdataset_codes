{
    "title": "Մանվելի Գրիգորյանի խափանման միջոցի գործով դռնբաց նիստը մեկնարկեց |hetq.am|",
    "text": "hetq.am: Երևան քաղաքի ընդհանուր իրավասության դատարանում, նախագահությամբ դատավոր Մնացական Մարտիրոսյանի, քիչ առաջ մեկնարկեց ԱԺ նախկին պատգամավոր, գեներալ Մանվել Գրիգորյանի խափանման միջոցի գործով դռնբաց դատական նիստը:\nՆշենք, որ դատարանը գործը վարույթ ընդունելուց հետո մինչև այն դատաքննության նշանակելը պետք է անդրադառնա ամբաստանյալի նկատմամբ ընտրված խափանման միջոցին: Նախկինում դատարանն այս հարցին անդրադառնում էր միանձնյա, սակայն վերջերս Սահմանադրական դատարանի հայտնած իրավական դիրքորոշումից հետո խափանման միջոցի հարցին դատարանն անդրադառնում է կողմերի մասնակցությամբ:\nՄանվել Գրիգորյանի նկատմամբ այս պահին խափանման միջոց է ընտրված կալանավորումը:\nՆա դատարան չի բերվել: Դատարանում է միայն Նազիկ Ամիրյանը:\nՆշենք, որ Մանվել Գրիգորյանին և նրա կնոջը՝՝ Նազիկ Ամիրյանին մեղադրանք է առաջադրվել այն բանի համար, որ նրանք ապօրինի կերպով՝ «Զենքի մասին» օրենքով նախատեսված սահմանափակումների շրջանցմամբ, որդու՝ Արման Գրիգորյանի և քննությամբ չպարզված այլ անձանց հետ նախնական համաձայնությամբ, ապօրինի կերպով ձեռք են բերել, փոխադրել և իրենց պատկանող երեք տներում ապօրինի կերպով պահել հրազեն, ռազմամթերք, ակոսափող հրազենի փամփուշտներ, պայթուցիկ նյութեր, ինչպես նաև կատարել տարբեր տեսակի հափշտակություններ։\n"
}