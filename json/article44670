{
    "title": "Ռուսաստանի դեսպանին կանչել են Իսրայելի ԱԳՆ\r\n |1lurer.am|",
    "text": "1lurer.am: Jerusalem Post-ին տված հարցազրույցից հետո Ռուսաստանի դեսպան Անատոլի Վիկտորովին կանչել են Իսրայելի արտաքին գործերի նախարարություն:\nՌուսաստանի դիվանագիտական ​​առաքելության ղեկավարն ավելի վաղ թերթին տված հարցազրույցում ասել էր, որ տարածաշրջանում իրավիճակն ապակայունացնում է ոչ թե Իրանը, այլ իսրայելա-պաղեստինյան չկարգավորված հակամարտությունը: «Տարածաշրջանի խնդիրը ոչ թե Իրանի գործունեության, այլ երկրների փոխըմբռնման և արաբա-իսրայելական և պաղեստինա-իսրայելական հակամարտություններում ՄԱԿ-ի բանաձևերը չկատարելու մեջ է»,- մեջբերում է թերթը Վիկտորովի խոսքերը:\nԻսրայելի արտաքին գործերի նախարարության քաղաքական և ռազմավարական վարչության պետ Ալոն Բարը հանդիպման է կանչել Իսրայելում Ռուսաստանի դեսպան Անատոլի Վիկտորովին և կտրականապես առարկել է դեսպան Վիկտորովի դիտողություններին:\nԻսրայելի արտգործնախարարության ներկայացուցիչը Ռուսաստանի Դաշնության դեսպանին բացատրել է, որ նման հայտարարությունները «չեն համապատասխանում Մերձավոր Արևելքի իրողություններին, որոնք բազմիցս քննարկվել են երկրների միջև դիվանագիտական ​​ուղիներով քաղաքական բանակցությունների ընթացքում»,- ասված է Իսրայելի ԱԳՆ հայտարարության մեջ:\n"
}