{
    "title": "Իրականացնելու ենք Հայաստանը բարձր տեխնոլոգիական երկիր դարձնելու մեր երազանքը. Հայկ Չոբանյան",
    "text": "Հայկ Չոբանյանը պաշտոնապես ստանձնել է Հայաստանի Հանրապետության Բարձր տեխնոլոգիաների արդյունաբերության նախարարի պաշտոնը: Այս մասին նորանշանակ նախարարը գրել է Ֆեյսբուքի իր էջում:\n«Հարգելի բարեկամներ,\nՊաշտոնապես ստանձնել եմ Հայաստանի Հանրապետության Բարձր տեխնոլոգիաների արդյունաբերության նախարարի պաշտոնը:\nԳիտելիքի և մարդկային ներուժի գերակայության, նրանց անսահման հնարավորությունների իմ մշտական համոզմունքը պետք է լինի բոլոր նախաձեռնություններիս ու գործողություններիս հիմքում։ Սիրով և հավատով եմ վերադառնում իմ հարազատ ոլորտ։ Համոզված եմ, որ այս հրաշալի, տաղանդավոր մարդկանց հետ, որոնցից շատերն իմ լավ բարեկամներն են, իրականացնելու ենք Հայաստանը բարձր տեխնոլոգիական երկիր դարձնելու մեր երազանքը»,-ասված է Չոբանյանի գևրառման մեջ։\nՀիշեցնենք, որ նախկին նախարար Հակոբ Արշակյանն ապրիլի 2-ին ՀՀ նախագահի հրամանագրով ազատվել էր բարձր տեխնոլոգիական արդյունաբերության նախարարի պաշտոնից:\n"
}