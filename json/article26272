{
    "title": "Պուտինն ու Պոմպեոն ոչինչ չեն խոսել ոչ Ուկրաինայի, ոչ էլ Մադուրոյի մասին. Ուշակով |tert.am|",
    "text": "tert.am: Ուկրաինական խնդիրը չի քննարկվել ՌԴ նախագահ Վլադիմիր Պուտինի և ԱՄՆ պետքարտուղար Մայք Պոմպեոյի` մայիսի 14-ին Սոչիում կայացած հանդիպման ժամանակ: Ոչինչ չի խոսվել նաև Վենեսուելայի նախագահ Նիկոլաս Մադուրոյի մասին: Նման հայտարարություն է արել Ռուսաստանի առաջնորդի օգնական Յուրի Ուշակովը:«Ես գրառել եմ գրեթե բոլոր հարցերը, որոնք քննարկել են նախագահն ու պետքարտուղարը: Ուկրաինայի մասին ոչինչ չի խոսվել, ես դա չեմ հիշատակել: Ընդհանրապես որևէ թեմա չի եղել Ուկրաինայի վերաբերյալ: Չի քննարկվել նաև Մադուրոյի ճակատագիրը»,- Ուշակովի խոսքերն է փոխանցում РИА Новости-ն:\n"
}