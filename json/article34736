{
    "title": "Ռոբերտ Քոչարյանի պաշտպանն Աննա Դանիբեկյանի վերաբերյալ եւս մեկ հարցում է ուղարկել Երեւան քաղաքի դատարան |armtimes.com|",
    "text": "armtimes.com: Ռոբերտ Քոչարյանի պաշտպան Հովհաննես Խուդոյանը դատավոր Աննա Դանիբեկյանի վերաբերյալ եւս մեկ հարցում է ուղարկել Երեւան քաղաքի դատարան:\nԽուդոյանը տեղեկացրեց, որ իր նախորդ հարցմանը, որով ինքը երեք հարց էր բարձրացրել, դատարանի աշխատակազմից պատասխանել են, սակայն դրանից հետո լրացուցիչ հարցման անհրաժեշտություն է եղել. «Ես երեք հարց էի բարձրացրել՝ հետաքրքրվելով, թե երբվանից է դատավորը բյուլետենի մեջ, ինչ պատճառով եւ երբ է վերադառնալու: Առաջին հարցին պատասխանել են՝ ասելով, որ մարտի 13-ից, նշել են, որ երկրորդ հարցին կարող են պատասխանել միայն դատավորի համաձայնության դեպքում, իսկ երրորդ հարցին պատասխան չեն տվել»:\nԻր այս նոր հարցմամբ Խուդոյանը հետաքրքրվել է, թե ինչ քայլեր են ձեռնարկվել այս մեկ շաբաթվա ընթացքում դատավորի համաձայնությունը ճշտելու համար, ինչպես նաեւ խնդրել է հստակեցնել երրորդ հարցի պատասխանը, այսինքն՝ նշել, թե երբ է դատավորը վերադառնալու:\nԵրեւան քաղաքի դատարանի աշխատակազմի ղեկավար Արմեն Ասլանյանը, մեր հարցին պատասխանելով, երեկ նշել էր, որ դատավորը դեռեւս բյուլետենի մեջ է, եւ որեւէ նոր տեղեկություն ինքը չունի:\nԱվելին՝ armtimes.com-ում\n"
}