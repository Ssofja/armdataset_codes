{
    "title": "Չեխիայում մոլեգնած պտտահողմից կան զոհեր և վիրավորներ |1lurer.am|",
    "text": "1lurer.am: Երեկ ուշ երեկոյան Չեխիայի հարավարևելյան շրջանը հայտնվել է պտտահողմի թիրախում, զգալի ավերածություններ են առաջացել 7 գյուղում և 1 քաղաքում: Ըստ վերջին տեղեկությունների՝ մահացել է 3 մարդ, մոտ 300-ը ստացել են տարբեր աստիճանի վնասվածքներ: Դեպքի վայրում, չեխերից բացի, աշխատում են Սլովակիայի և Ավստրիայի փրկարարներն ու բժիշկները, տեղեկացնում է РИА Новости-ն:\nՉեխիայի աշխատանքի նախարարության ղեկավարը հայտնել է, որ տուժածները կարող են ստանալ նախնական կանխիկ ֆինանսական օգնություն, յուրաքանչյուրը՝ 58 հազար կրոն (մոտ 2,7 հազար դոլար) գումարի չափով: Աղետից տուժած տարածաշրջանին պատրաստվում են ֆինանսապես օգնել նաև երկրի ֆինանսների և տարածաշրջանային նախարարությունները:\nԸստ օդերևութաբանների՝ պտտահողմը 3-4 աստիճանի ուժգնության է եղել (առավելագույն ուժգնությունը 5-ն է), կարկուտի մեծությունը հասել է 10 սմ-ի: Ընդհանուր առմամբ 60000 ընտանիք մնացել է առանց էլեկտրականության:\n"
}