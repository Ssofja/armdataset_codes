{
    "title": "Ռուսաստանում կորոնավիրուսով վարակվածների թիվն ավելացել է 5 հազար 642-ով |armenpress.am|",
    "text": "armenpress.am: Ռուսաստանում կորոնավիրուսով վարակվածների թիվը մեկ օրում ավելացել է 5 հազար 642-ով՝ դառնալով 52 հազար 763:\nՏԱՍՍ գործակալությունը տեղեկացնում է, որ երկրում ընդհանուր առմամբ ապաքինվել է 3 հազար 873 մարդ:\n«Ռուսաստանում կորոնավիրուսով վարակվածների ընդհանուր թիվը կազմում է 52 հազար 763 (+12 տոկոս): Վարակն արձանագրվել է 85 շրջանում: Հիվանդանոցներից դուրս է գրվել 427 մարդ, ապաքինվածների ընդհանուր թիվը  3 հազար 873 է: Մեկ օրում մահացել է 51 մարդ: Վարակի բռնկումից ի վեր Ռուսաստանում մահացել է 456 մարդ»,-տեղեկացնում է կորոնավիրուսի տարածման դեմ պայքարի օպերատիվ շտաբը: Նշվում է, որ նոր դեպքերից 2 հազար 567-ի մոտ չեն արձանագրվել ախտանշաններ:\n"
}