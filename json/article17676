{
    "title": "Ղարաբաղյան հակամարտության կարգավորման բանակցությունների ձևաչափը պետք է մնա անփոփոխ. Ալիև",
    "text": "Ադրբեջանի նախագահ Իլհամ Ալիևը հայտարարել է ղարաբաղյան հակամարտության կարգավորման բանակցային ձևաչափի փոփոխման անընդունելի լինելու մասին:\n«Հայկական կողմը հարցեր է բարձրացրել բանակցությունների ձևաչափի փոփոխման մասին: Սակայն, Ադրբեջանը, բնականաբար, չի կարող դա ընդունել: Միևնույն ժամանակ, Մինսկի խմբի համանախագահ երկրների դեսպանները`հանդես գալով լուրջ հայտարարությամբ՝ նշել են, որ ձևաչափը պետք է մնա անփոփոխ: Նման հայտարարություններ են արել Եվրամիության բարձրաստիճան պաշտոնյաները: Այսինքն, դա լուրջ ազդանշան է Հայաստանի համար, ինչպես նաև վկայում է, որ Ադրբեջանի դիրքորոշումը ավելի մեծ աջակցություն է ստանում», - ասվում է Նովրուզի առթիվ քաղաքացիներին ուղղված Ադրբեջանի նախագահի շնորհավորական ուղերձում:\nՆա նշել է, որ հակամարտության կարգավորման հարցում Ադրբեջանի դիրքորոշումը մնում է անփոփոխ:\n«Այս հակամարտությունը պետք է լուծվի միայն մեր երկրի տարածքային ամբողջականության շրջանակներում», - ասել է նա:\naysor.am\n"
}