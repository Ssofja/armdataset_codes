{
    "title": "Բելառուսական ընդդիմությունը իշխանության փոխանցման հարցը համակարգող խորհուրդ է ստեղծել |tert.am|",
    "text": "tert.am: Բելառուսական ընդդիմությունը հրապարակել է այսպես կոչված՝ իշխանության փոխանցման հարցով համակարգող խորհրդի նախնական կազմը: ТАСС գործակալության փոխանցմամբ՝ այն ներկայացրել է նախագահական ընտրությունների նախկին թեկնածու Սվետլանա Տիխանովսկայայի վստահորդը:\nՑուցակում ներկա պահին 36 մարդ է ներառված: Նրանց թվում են գրականության Նոբելյան մրցանակի դափնեկիր Սվետլանա Ալեքսիևիչը, ինչպես նաև Տիխանովսկայայի և մյուս ընդդիմադիր թեկնածու Վիկտոր Բաբաիկոյի նախընտրական շտաբի անդամները, մի շարք լրագրողներ, գործարարներ և հասարակական գործիչներ:\n"
}