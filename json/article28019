{
    "title": "Բորիս Ջոնսոնը թույլ է տվել գաղտնազերծել «Ռուսաստանի միջամտության» վերաբերյալ զեկույցը |shantnews.am|",
    "text": "shantnews.am։ Մեծ Բրիտանիայի վարչապետ Բորիս Ջոնսոնը թույլ է տվել խորհրդարանական զեկույց հրապարակել բրիտանական քաղաքականության վրա ազդելու Ռուսաստանի ենթադրյալ փորձերի վերաբերյալ, գրում է The Guardian-ը՝ վկայակոչելով վարչապետի ներկայացուցչին:\n«Ջոնսոնն ուսումնասիրել է անցյալ ամիս իրեն ներկայացրած զեկույցը և գոհ է դրանից. հրապարակման համար խոչընդոտներ չկան»,- ասել է վարչապետի ներկայացուցիչը:\nՄիևնույն ժամանակ նա նշել է, որ զեկույցը պատրաստվել է Բրիտանիայի խորհրդարանի հետախուզության և անվտանգության հանձնաժողովի նախորդ կազմի կողմից, հետևաբար, այն չի հրապարակվելու մինչև խորհրդարանական նոր հանձնաժողովի ձևավորումը:\nՍպասվում է, որ փաստաթուղթը կհրապարակվի 1-2 ամսվա ընթացքում:\n"
}