{
    "title": "Իրանում հայտարարել են, որ ԱՄՆ-ն իրավունք չունի միջամտել միջուկային գործարքին |news.am|",
    "text": "news.am։ Իրանը կարծում է, որ ԱՄՆ-ն իրավունք չունի միջամտել միջուկային գործարքին: Այս մասին հայտարարել է Իրանի ԱԳՆ ներկայացուցիչ Աբբաս Մուսավին, հաղորդում է ՌԻԱ Նովոստին:\nԱվելի վաղ ԱՄՆ պետքարտուղար Մայք Պոմպեոն հայտարարել է, որ Վաշինգտոնը չեղարկում է պատժամիջոցների բացառությունները, որոնք գործում էին Ֆորդոյի միջուկային օբյեկտի համար:\n«Ինչ վերաբերում է պատժամիջոցների բացառությունների չեղարկմանը, մենք չենք կարծում, որ ԱՄՆ-ը կարող է ինչ-որ կերպ արտահայտվել իրանական միջուկային ծրագրի վերաբերյալ Գործողությունների համատեղ համապարփակ ծրագրի (ԳՀՀԾ) մասին կամ միջամտել այդ հարցին»,- ասել է Մուսավին:\nՆոյեմբերի 6-ին Իրանը չորրոդ անգամ հրաժարվել է միջուկային գործարքով նախատեսված իր պարտավորությունների իրականացումից եւ սկսել է Ֆորդո օբյեկտում ուրանի հարստացման հարցով ցենտրիֆուգների օգտագործումը, այն դեպքում, երբ միջուկային գործարքը ենթադրում է, որ Նատանզեի համալիրը նման նպատակների համար միակը կլինի:\n"
}