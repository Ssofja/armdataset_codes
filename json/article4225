{
    "title": "ԱԺ-ում ընտրում են հանձնաժողովների նախագահների տեղակալներ |1lurer.am|",
    "text": "1lurer.am: Ազգային ժողովի ևս երեք հանձնաժողովի նիստ է այսօր տեղի ունեցել: Ընտրվել են հանձնաժողովների նախագահների տեղակալներ: \nՏարածքային կառավարման, տեղական ինքնակառավարման, գյուղատնտեսության և շրջակա միջավայրի պահպանության հանձնաժողովի նախագահի տեղակալ է ընտրվել Արեն Մկրտչյանը: Նրա թեկնածությունն առաջադրել է ԱԺ «Քաղաքացիական պայմանագիր» խմբակցությունը:\nԱռողջապահության հարցերի մշտական հանձնաժողովի նախագահի տեղակալ է ընտրվել Լուսինե Բադալյանը: Նրա թեկնածությունն առաջադրել էր «Քաղաքացիական պայմանագիր» խմբակցությունը:\nՏարածաշրջանային և եվրասիական ինտեգրման հարցերի մշտական հանձնաժողովի նախագահի տեղակալ է ընտրվել Վաղարշակ Հակոբյանը:\nՆրա թեկնածությունն առաջադրել էր «Քաղաքացիական պայմանագիր» խմբակցությունը: \n"
}