{
    "title": "Իրանի կառավարության ներկայացուցիչը կոչ է արել չքաղաքականացնել կորոնավիրուսի խնդիրը |news.am|",
    "text": "news.am: Իրանի կառավարության ներկայացուցիչ Ալի Ռաբիեն կոչ է արել չքաղաքականացնել կորոնավիրուսի խնդիրը, հաղորդում է Mehr-ը:\nՆա հայտնել է, որ Իրանի նախագահ Հասան Ռոհանին գլխավորել է կորոնավիրուսի դեմ պայքարի եւ կանխարգելման կոմիտեն: Նշելով, որ այժմ կորոնավիրուսը գլոբալ խնդիր է, նա խնդրել է իրանցիներին միասնական լինել եւ հետեւել առողջապահության նախարարության ցուցումներին:\nՆա վստահեցրել է, որ կառավարությունը կարող է պայքարել վիրուսի դեմ եւ ունի դրա համար բոլոր հնարավորությունները:\nԱվելի վաղ հայտնի է դարձել, որ Իրանում գրանցվել է վարակման 64 դեպք, 12 մարդ մահացել է: \n"
}