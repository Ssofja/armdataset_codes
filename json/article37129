{
    "title": "Բելառուսը դարձել է առաջին երկիրը ՌԴ-ից հետո, որը պաշտոնապես գրանցել է «Սպուտնիկ V» պատվաստանյութը |tert.am|",
    "text": "tert.am: ՌԴ Գամալեայի անվան համաճարակաբանության և հետազոտությունների կենտրոնի մշակած «Սպուտնիկ V» պատվաստանյութը կորոնավիրուսի դեմ գրանցվել է նաև Բելառուսում: РБК-ի փոխանցմամբ՝ այս մասին տեղեկացրել է «Ռուսական ուղիղ ներդրումներ» հիմնադրամը, որը ֆինանսավորել է պատվատանյութի ստեղծումը:\nՊատվաստանյութին գրացման վկայական հատկացնելու մասին հայտնել է նաև Բելառուսի Առողջապահության նախարարությունը:\nԲելառուսի առողջապահության նախարար Դմիտրի Պինևիչի խոսքով՝ քաղաքացիների պատվաստումը երկրում կմեկնարկի հունվարին:Բելառուսը դարձել է առաջին երկիրը, որը մասնակցել է «Սպուտնիկ V»  պատվաստանյութի արտասահմանյան կլինիկական ուսումնասիրություններին, ինչպես նաև առաջին երկիրը ՌԴ-ից հետո, որը պաշտոնապես գրանցել է այն:\n"
}