{
    "title": "Վարդենիսի ուղղությամբ գիշերը ադրբեջանական զինված ուժերը որևէ առաջխաղացում չեն ունեցել. Արամ Մելքոնյան |armtimes.com|",
    "text": "armtimes.com: «Վարդենիսի ուղղությամբ գիշերը ադրբեջանական զինված ուժերը որևէ առաջխաղացում չեն ունեցել»:\nԱյս մասին այսօր ասաց Վարդենիսի քաղաքապետ Արամ Մելքոնյանը՝ անդրադառնալով մամուլում հրապարակված այն տեղեկություններին, թե Գեղարքունիքի մարզում՝ Վարդենիսի ուղղությամբ, ադրբեջանական զինված ուժերը երեկ ևս մի քանի հարյուր մետր առաջ են եկել և կուտակել ծանր զինտեխնիկա: \nՄելքոնյանի խոսքով՝ երեկվանից ոչ մի փոփոխություն չի եղել Վարդենիսում.\n«Իրենք ինչպես նստած էին նույն տեղում, այդպես էլ մնացել են: Ես ժամը 8-ից կապի մեջ եմ բոլորի հետ»,- հավելեց քաղաքապետը:\nՀիշեցնենք, որ մայիսի 12-ին Ադրբեջանի զինված ուժերը, խախտելով ՀՀ պետական սահմանը Սյունիքի ու Գեղարքունիքի մարզերում, առաջ էին եկել: Թշնամու հետ բանակցություններ են ընթանում, սակայն մինչ այս պահը նրանք դեռ սահմանին են: \n"
}