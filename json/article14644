{
    "title": "Այս պատերազմից հետո ոչ միայն պարտվել ենք, այլ ավելի վատ բան է տեղի ունեցել. Լևոն Տեր-Պետրոսյան |tert.am|",
    "text": "tert.am: Հարևան բոլոր պետությունները, անգամ բարեկամ պետությունները պետք է հստակ սահմանագծեն տարածքները, այստեղ խնդիր չկա, գուցե, ուշացել ենք, մենք շուտ պիտի անեինք այդ բանը, սա պարտադիր պայման է: Այս մասին այսօր հրավիրված մամուլի ասուլիսի ժամանակ ասաց ՀՀ առաջին նախագահ Լևոն Տեր-Պետրոսյանը:Հարցին, թե արդյոք այդ սահմանազատումները չեն անդրադառնա Արցախի հարցի վրա և առաջ չի գա Ադրբեջանի տարածքային ամբողջականության ճանաչման հարցը, Լևոն Տեր-Պետրոսյանը պատասխանեց՝ այս հարցը վաղուց կա:«Երեսուն տարի է՝ այս հարցը կա, Ադրբեջանը պնդելու է տարածքային ամբողջականության հարցը, միշտ: Իսկ, թե ինչ ազդեցություն կունենա սա Արցախի ճակատագրի վրա, ես չեմ կարող ասել, որովհետև չգիտեմ Հայաստանի ներկայացուցիչների տեսակետները, դա միայն Նիկոլ Փաշինյանը գիտի: Մի բան ֆիքսենք՝ մենք ոչ միայն պարտվել ենք այս պատերազմում, այլ ավելի վատ բան է տեղի ունեցել. եթե Քոչարյանի մեղքով Ղարաբաղը դուրս դրվեց կարգավորման գործընթացից, ապա այս պարտությունից հետո արդեն Հայաստանն է դուրս դրվել որպես հակամարտող կողմ, Հայաստանի կարծիքը ոչ ոք չի հարցնում, մենք այլևս խաղացող չենք»,- ասաց նա:\n"
}