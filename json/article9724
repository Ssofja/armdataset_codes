{
    "title": "Իբրահիմ Քալընը ՆԱՏՕ-ին և ԵՄ-ին մեղադրել է Ղարաբաղի հարցով անգործության մեջ |hetq.am|",
    "text": "hetq.am: ՆԱՏՕ-ն և Եվրամիությունը (ԵՄ) հանդես չեն եկել կոնկրետ առաջարկություններով՝ Լեռնային Ղարաբաղում ռազմական գործողությունների դադարեցման ուղղությամբ, այն դեպքում, երբ Ռուսաստանն ու Թուրքիան կարողացել են հասնել տարածաշրջանում հրադադարի։ Այդ մասին հայտարարել է Թուրքիայի նախագահի մամուլի քարտուղար Իբրահիմ Քալընը։\n«ՆԱՏՕ-ն և Եվրամիությունը հանդես չեն եկել կոնկրետ և իրատեսական առաջարկություններով՝ Լեռնային Ղարաբաղի 30-ամյա հակամարտության կարգավորման ուղղությամբ, այն դեպքում, երբ Ռուսաստանը ու Թուրքիան այս հարցում կարողացան հասնել փոխըմբռնման»,- NTV հեռուստաընկերությանը տված հարցազրույցում նշել է Քալընը։\nՆա հայտնել է նաև Ռուսաստանի հետ բանակցությունների շարունակման վերաբերյալ, որը կապված է Լեռնային Ղարաբաղում հրադադարի պահպանման վերահսկողության մոնիթորինգային կենտրոնի ստեղծման և գործունեության հետ։\n«Ավարտվել է երկխոսության առաջին փուլը, որին մասնակցում են պաշտպանության, արտաքին գործերի նախարարությունների և հատուկ ծառայությունների ներկայացուցիչները։ Մոսկվան տեղեկացված է Անկարայի դիրքորոշման մասին»,- հավելել է Քալընը։\nՇարունակությունը՝ hetq.am-ում։\n"
}