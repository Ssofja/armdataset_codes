{
    "title": "Գերմանիայի արտգործնախարարը հրաժարվել է Անկարա կատարելիք այցից\r\n |1lurer.am|",
    "text": "1lurer.am: Գերմանիայի արտգործնախարար Հայքո Մաասը հայտարարել է, որ Միջերկրական ծովի արևելքում Անկարայի գործողությունների ֆոնին հրաժարվել է Թուրքիա այցից: Այս մասին տեղեկացնում է ТАСС գործակալությունը:\n«Oruc Reis հետազոտական նավը կրկին ուղարկելով՝ Թուրքիան լրջորեն փչացրել է վստահության այն մթնոլորտը, որը մենք ջանասիրաբար ստեղծել ենք»,- ասել է Գերմանիայի արտգործնախարարը:\nՀայքո Մաասը հայտնել է, որ ձեռնպահ կմնա Անկարա ծրագրված այցից:\nՀիշեցնենք, որ Հունաստանն ու Կիպրոսն ամիսներ շարունակ Եվրամիությունից ակտիվ պահանջում էին Թուրքիայի նկատմամբ պատժամիջոցներ կիրառել Միջերկրական ծովի արևելյան ջրերում իրականացվող գործողությունների համար:\n"
}