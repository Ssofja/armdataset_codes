{
    "title": "Իրանը կհրաժարվի միջուկային պայմանագրով ստանձնած պարտավորություններից |azatutyun.am|",
    "text": "azatutyun.am: Իրանի նախագահ Հասան Ռոհանին ասել է, որ քանի դեռ 2015 թվականի միջուկային համաձայնությունը կնքած պետությունների կողմից դրական ազդակներ չեն լինի, իր երկիրն աստիճանաբար կսահմանափակի այդ փաստաթղթով ստանձնած պարտավորությունները: Այդ մասին Ռոհանին հայտարարել է Դուշանբեում ասիական երկրների գումարած միջազգային համաժողովում:\nՌոհանին չի հստակեցրել, թե Իրանը կոնկրետ որ պարտավորություններից կհրաժարվի կամ ինչն է համարում «դրական ազդակներ»:\nՄայիսին Իրանը որոշ պարտավորություններից արդեն հրաժարվել է՝ դա պատճառաբանելով համաձայնությունից դուրս գալու ԱՄՆ նախագահ Դոնալդ Թրամփի որոշմամբ:\n«Բնական է, որ Իրանը չի կարող միայնակ հավատարիմ մնալ պայմանագրին», - այսօր Դուշանբեում Ասիայում փոխգործողության և վստահության միջոցների ստեղծման խորհրդակցության համաժողովում ասել է Իրանի ղեկավարը:\nԴուշանբեում գագաթնաժողով գումարած այդ տարածաշրջանային կառույցին անդամակցում են 27 պետություններ:\n"
}