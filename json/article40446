{
    "title": "Արձանագրված 141 դեպքից որպես հանցագործության մասին հաղորդում ընթացք է տրվել 47–ին, 94–ը չեն պարունակել առերևույթ հանցագործության հատկանիշներ․ փոխոստիկանապետ |tert.am|",
    "text": "tert.am: Այսօր առավոտյան ժամը 08։00-ից մինչ այս պահը քննարկվել և ընթացք է տրվել քվեարկության ընթացքում տեղի ունեցած իրավախախտումներ վերաբերյալ ստացված տեղեկությունները։ Ներկայացնելով քվեարկության օրն արձանագրված խախտումների վերաբերյալ տեղեկատվությունները՝ ասաց ՀՀ ոստիկանության պետի տեղակալ Արա Ֆիդանյանը։\n«Արձանագրված 141 դեպքերից որպես հանցագործության մասին հաղորդում ընթացք է տրվել 47 դեպքի, իսկ 94–ը չեն պարունակել առերևույթ հանցագործության հատկանիշներ և ստուգվում են որպես պատահար»,– ասաց նա և նշեց, որ արձան առերևույթ հանցագործության մասին հատկանիշներ պարունակող երեք դեպքը գրանցվել է Երևանում, իսկ մնացածը ՀՀ տարբեր մարզերում։«47 հարցադրումները հիմնականում վերաբերում են ընտրական իրավունքի ազատ իրականացմանը խոչընդոտելուն, տեղամասային կենտրոնում կամ մուտքին հարող տրաածքում բռնություն գործադրելը, կամ բռնության գործադրելու սպառնալիքի 3 դեպք, քվեարկության գաղտնիություն խախտելը՝ 6 դեպք, ընտրակաշառք ստանալը, տալը  խոստանալը, տրամադրելը՝ մեկ դեպք, մեկից ավելի անգամ կամ այլ անձանց փոխարեն քվեարկելը՝ 25 դեպք, քվեարկության գաղտնիությունը խախտելու մեկ դեպք»,– ասաց նա և ներկայացրեց մյուս խախտումների դեպքերը։\nԱրա Ֆիդանյանը հայտնեց, որ բոլոր 94 պատահարները գտնվում են ստուգման փուլում։ Նա նաև նշեց, որ «Թեժ գիծ» ծառայությունում մինչ այս ստացվել է 87 ահազանգ, որոնք վերաբերել են մեկը՝ ընտրության օրը քարոզչություն անելուն, չորսը՝ ընտրակաշառքին, երեքը քվեարկությունն ուղղորդելուն, 35–ը՝ տեղամասերում տեխնիկական բնույթի խնդիրներին և 44 տեղեկատվական բնույթի հաղորդումներ են եղել։\n"
}