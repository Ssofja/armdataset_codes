{
    "title": "Վրաստանում կորոնավիրուսի երկրորդ ալիք է սկսվել, հայտարարել է վարչապետ Գախարիան |civilnet.am|",
    "text": "civilnet.am: Վրաստանի վարչապետ Գիորգի Գախարիան հայտարարել է, որ երկրում սկսվել է կորոնավիրուսի երկրորդ ալիքը․ նա հայտնել է կանխարգելիչ միջոցառումների խստացման մասին։\nՆոր սահմանափակումների մասին խոսելով՝ Գախարիան հիշատակել է փաստը, որ Թբիլիսիում մեծ հարսանիքի անցկացումից հետո առաջացել է վարակի 5 նոր մեծ օջախ տարբեր քաղաքներում։\nՎրաստանի վարչապետի խոսքով՝ սեպտեմբերի 10-ից արգելվելու են մշակութային և մարզական միջոցառումները՝ ավելի քան 200 հոգու մասնակցությամբ։ Արգելվելու են նաև զանգվածային այլ միջոցառումներ։\nԻնչ վերաբերում է Վրաստանում ընտրական և նախընտրական միջոցառումներին՝ Գախարիայի խոսքով՝ սահմանափակումները չեն տարածվում քարոզչական միջոցառումների և քարոզարշավների վրա։\nԳախարիան շեշտել է, որ իրավիճակը վերահսկողության տակ է, և խուճապի պատճառ չկա։ \nՍեպտեմբերի 10-ի դրությամբ՝ Վրաստանում հաստատվել է կորոնավիրուսի 57 նոր դեպք։ Ընդհանուր դեպքերի թիվը 1 830 է։ Մահացել է 19 մարդ։\n"
}