{
    "title": "Շաքի գյուղի մոտ «Սմերչ»-ի արկ է հայտնաբերվել",
    "text": "ՀՀ արտակարգ իրավիճակների նախարարության Փրկարար ծառայության Սյունիքի մարզային ճգնաժամային կառավարման կենտրոնն օգոստոսի 14-ին, ժամը 17:58-ին տեղեկատվություն է ստացել, որ Շաքի գյուղի մոտակա դաշտում զինամթերք է հայտնաբերվել:\nԴեպքի վայր է մեկնել ԱԻՆ ՓԾ Սյունիքի մարզային փրկարարական վարչության օպերատիվ խումբը։\nԻնչպես տեղեկացրին ՀՀ ԱԻՆ տեղեկատվության և հասարակայնության հետ կապերի վարչությունից պարզվել է, որ, ըստ նախնական տվյալների, հայտնաբերվել է «Սմերչ» (համազարկային կրակի ռեակտիվ համալիր) տեսակի արկ:\nՓրկարարները սահմանազատել են տարածքը։\nՏեղում ոստիկանության Սիսիանի բաժնի աշխատակիցների կողմից սահմանվել է հերթապահություն։\n"
}