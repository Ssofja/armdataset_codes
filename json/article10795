{
    "title": "Փաշինյանը Վրաստանի վարչապետի հետ հանդիպմանը կարևորել է զգայուն հարցերի շուրջ հավասարակշիռ դիրքորոշման պահպանումը   |armenpress.am|",
    "text": "armenpress.am: Հայ-վրացական գործընկերությունը մեր տարածաշրջանում կայունության ապահովման կարևորագույն երաշխիքներից է։ Այս մասին հայտնեց ՀՀ վարչապետի պաշտոնակատար Նիկոլ Փաշինյանը՝ Վրաստանի վարչապետ Իրակլի Ղարիբաշվիլիի հետ համատեղ հայտարարությունների ընթացքում՝ տեղեկացնելով, որ հանդիպմանն անդրադարձ է կատարվել նաև տարածաշրջանային անվտանգության հարցերին:\n«Անդրադառնալով տարածաշրջանային հիմնախնդիրներին՝ ես համոզմունք հայտնեցի, որ Ղարաբաղյան հակամարտությունը պետք է իր վերջնական կարգավորումը ստանա ԵԱՀԿ Մինսկի Խմբի համանախագահների հովանու ներքո գործընթացի շրջանակներում և նրանց առաջարկած սկզբունքների հիման վրա: Ես նաև վստահություն հայտնեցի, որ յուրաքանչյուր հակամարտություն ունի իր առանձնահատկությունը։ Այս առումով կարևորեցի միմյանց համար զգայուն հարցերի շուրջ հավասարակշիռ եւ կառուցողական դիրքորոշման պահպանումը»,- հայտարարեց ՀՀ վարչապետը:\n"
}