{
    "title": "Կառավարությունը նախատեսում է գումար հատկացնել Դդմաշեն համայնքի կամուրջի վերանորոգման համար",
    "text": "ՀՀ կառավարությունը նախատեսում է պետական բյուջեում վերաբաշխում կատարել՝ Դդմաշեն համայնքի կամուրջը վերանորոգելու նպատակով: Որոշման նախագիծն ընդգրկված է կառավարության օգոստոսի 20-ի նիստի օրակարգում:\n«Կառավարության որոշման նախագծի ընդունումը պայմանավորված է նրանով, որ մարզային նշանակության ավտոճանապարհի վրա գտնվող կամրջի մասնակի փլուզման հետևանքով նշված կամրջով երթևեկությունը դարձել է վտանգավոր և հաշվի առնելով, որ չփլուզված մասը նույնպես գտնվում է վթարային վիճակում»,- ասվում է որոշման նախագծում:\nՆախագծում նշվում է նաև, որ այդ կամուրջը Դդմաշեն համայնքի համար ունի կենսական նշանակություն։\n"
}