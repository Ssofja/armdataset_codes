{
    "title": "Աննա Մկրտչյանի նկատմամբ «Ազգային ժողովի կանոնակարգ» օրենքի կոպիտ խախտում է կիրառվել. տեղի ունեցածը կքննարկենք խմբակցությունում. Արամ Վարդևանյան |tert.am|",
    "text": "tert.am: Մեկ արարքի համար կարող է լինել մեկ պատասխանատվության միջոց և կանոնակարգը սահմանում է նվազից դեպի բարձր պատասխանատվություն: Այդ նույն արարքի համար նախկինում կիրառվել է նախազգուշացում, քանի որ արարքի ծավալը, ձևը և բովանդակությունը չեն փոխվել:\nԱյս մասին լրագրողերի հետ ճեպազրույցի ընթացքում, անդրադառնալով «Պատիվ ունեմ» խմբակցության պատգամավոր Աննա Մկրտչյանի կողմից հնչեցված «այս ամենի համար մեղավոր է կապիտուլյանտ Նիկոլը» արտահայտությունից հետո Ալեն Սիմոնյանի կողմից Մկրտչյանին դահլիճից դուրս հրավիրելուն, ասաց «Հայաստան» խմբակցության պատգամավոր Արամ Վարդևանյանը:\n«Խոսել նրա մասին, որ Աննա Մկրտչյանն է խախտել ԱԺ կանոնակարգը, երբ հենց իր նկատմամբ է խախտվում կանոնակարգը, նորմալ չէ:\nՊատահական չէ, որ ԱԺ կանոնակարգը նախատեսում է արտահերթ ելույթի հնարավորություն: Բայց դրա փոխարեն մեկնաբանվում է տեղի ունեցած ելույթը: Սա ԱԺ կանոնակարգ ՍԴ օրենքի տիրույթում չէ: ԱԺ 107 պատգամավորից յուրաքանչյուրը հավասար է»:\nՎարդևանյանի խոսքով՝ տեղի ունեցածը կքննարկեն խմբակցությունում:\n"
}