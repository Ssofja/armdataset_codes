{
    "title": "Անկախության 30-ամյա հոբելյանին ընդառաջ՝ Հայաստանի պատմության թանգարանը կազմակերպում է հանրապետական գիտաժողով",
    "text": "ՀՀ անկախության 30-ամյա հոբելյանին ընդառաջ՝ Հայաստանի պատմության թանգարանը կազմակերպում է հանրապետական գիտաժողով։ ԿԳՄՍ նախարարությունը հայտնում է, որ այն տեղի կունենա 2021 թվականի սեպտեմբերի 28-30-ը:\n \nԳիտաժողովին զեկույցով հանդես գալու համար անհրաժեշտ է մինչև հուլիսի 15-ը գրանցվել հետևյալ հղմամբ և ուղարկել համառոտ ամփոփագիր՝ մինչև 150 բառ: Զեկուցման ներկայացվող թեմաների ուղղություններն են․\n \nՀնագիտություն,\nԱզգագրություն,\nՀայաստանի նոր և նորագույն շրջանի պատմություն,\nՄշակութաբանություն,\nԹանգարանագիտություն:\n \nԺամանակացույց՝\n \nհուլիսի 15՝ հայտերի ընդունման վերջնաժամկետ,\nօգոստոսի 15՝ մասնակցության հաստատման վերջնաժամկետ,\nսեպտեմբերի 1՝ նախնական ծրագրի հրապարակում,\nսեպտեմբերի 20՝ վերջնական ծրագրի հրապարակում։\n \nՆերկայացված զեկույցները հոդվածների տեսքով կհրապարակվեն «Աշխատություններ՝ Հայաստանի պատմության թանգարանի» պարբերական ժողովածուի 8-րդ համարում։\n"
}