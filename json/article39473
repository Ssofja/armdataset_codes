{
    "title": "Արցախի ոստիկանապետն այցելել է Այգեստան համայնքի տարածքում տեղադրված անցակետեր",
    "text": "Արցախի պարետ, պետական նախարար Գրիգորի Մարտիրոսյանի 2020թ.հուլիսի 25-իստորագած նոր որոշման համաձայն, սահմանվել է Ասկերանի շրջանի Այգեստան համայնքի վարչական տարածք մուտք գործելու և ելք կատարելու հատուկ ռեժիմ:\nԱյս մասին հայտնում է Արցախի տեղեկատվական շտաբը։ Հատուկ ռեժիմի իրականացումն ապահովելու նպատակով¸ ԱՀ ոստիկանության կողմից սահմանված վայրերում տեղադրվել են հատուկ անցակետեր՝ անձանց ու տրանսպորտային միջոցների շարժը վերահսկելու նպատակով:\n2020թ.հուլիսի 26-ին ԱՀ ոստիկանության պետ¸ ոստիկանության գեներալ-մայոր ԱշոտՀակոբջանյանն այցելել է վերոնշյալ համայնքի տարածքում տեղադրված անցակետ և տեղում հանձնարարականներ տվել անցակետում շուրջօրյա ուժեղացված ծառայությունիրականացնող ոստիկանության ծառայողներին։\n"
}