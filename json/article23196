{
    "title": "Օղու օգտագործման հետեւանքով մահացածների թիվն ավելացել է մեկով. կա թունավորման ընդհանուր 46 դեպք, մահվան՝ 19",
    "text": "Օգոստոսի 31-ից սեպտեմբերի 10-ն ընկած ժամանակահատվածում Հայաստանում արձանագրվել է ալկոհոլային թունավորման 46 դեպք (մեթանոլ), որից 19-ը մահվան ելքով:\nՎերջին տվյալները ներկայացնում է առողջապահության նախարարությունը՝ մանրամասնելով, որ դեպքերից 29-ը արձանագրվել է Արմավիրի մարզում՝ 10-ը մահվան ելքով, 15-ը՝ Երևանում՝ 7 մահվան ելքով, 2-ը՝ Կոտայքի մարզում՝ 2 մահվան ելքով:\nԴեռևս շարունակում է բուժում ստանալ 3 պացիենտ, որից 1-ը՝ Էրեբունի ԲԿ-ում (ծայրահեղ ծանր վիճակում (կուրություն), 1-ը՝ Թիվ 1 համալսարանական հիվանդանոցում (ծայրահեղ ծանր վիճակում), 1-ը՝ «Սուրբ Գրիգոր Լուսավորիչ» ԲԿ-ում (ծանր վիճակում):\nՄեթանոլի՝ թույլատրելիից մի քանի անգամ ավելի պարունակությամբ եւ տնային պայմաններում արտադրված օղուց թունավորման առաջին դեպքերը գրանցվել էին Արմավիրում: Կալանավորված է երեք անձ:\n"
}