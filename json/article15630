{
    "title": "«Դելտա» տարբերակի տարածումը վտանգի տակ է առնում համավարակի դեմ պայքարում դժվարությամբ ձեռքբերված նվաճումները |azatutyun.am|",
    "text": "azatutyun.am: Առողջապահության համաշխարհային կազմակերպությունը հայտարարել է, որ կորոնավիրուսի «դելտա» տարբերակի արագ տարածումը վտանգի տակ է դնում համավարակի դեմ պայքարում մեծ դժվարությամբ ձեռքբերված նվաճումները:\nԱյդ մասին ասել է ԱՀԿ գլխավոր տնօրեն Տեդրոս Ադհանոմ Գեբրեյեսուսը: Միաժամանակ նա նշել է, որ պատվաստանյութերն արդյունավետ են նաև «դելտայի» դեմ:\nԱՀԿ մասնագետների փոխանցմամբ, անցած 4 շաբաթվա ընթացքում ախտահարումների թիվն ավելացել է 80 տոկոսով:\nԱֆրիկայի մայրցամաքում, որտեղ պատվաստված է բնակիչների ընդամենը 1.5 տոկոսը, մահացությունն է ավելացել 80 տոկոսով:\nԿորոնավիրուսի «դելտա» տարբերակն արձանագրվել է 132 երկրներում և դարձել է համաշխարհային գերիշխող շտամը:\n"
}