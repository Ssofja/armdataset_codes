{
    "title": "Թրամփը որոշել է ժամանակավորապես սառեցնել ԱՄՆ վիզաների տրամադրումն օտարերկրացի ծառայողներին. BBC |1lurer.am|",
    "text": "1lurer.am: Միացյալ Նահանգների նախագահ Դոնալդ Թրամփը մինչև 2020-ի վերջ երկարաձգել է օտարերկրացի աշխատակիցների Գրին քարտի որոշ տեսակների, կասեցված վիզաների տրամադրումը սառեցնելու ժամկետը: Այս մասին գրում է BBC-ն:\nՍպիտակ տնից հայտնում են, որ ԱՄՆ վարչակազմի որոշումը պայմանավորված է համավարակի պատճառով տնտեսապես տուժած ամերիկացիների համար աշխատատեղերի ստեղծմամբ:\nԴոնալդ Թրամփի քննադատները, սակայն, համոզված են, որ Սպիտակ տունը կորոնավիրուսի համավարակի շահարկման շնորհիվ փորձում է խստացնել միգրացիոն օրենքները:\nԳրին քարտի տրամադրման սառեցումից կտուժի մոտ 525000 մարդ: Խոցելի խմբում կհայտնվեն Սիլիկոնային հովտի ընկերությունների օտարերկրացի աշխատակիցները, ԱՄՆ սեզոնային աշխատանքի մեկնածները, ինչպես նաև համալսարանների ուսանողները:\n"
}