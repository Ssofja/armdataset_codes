{
    "title": "Աշխարհը եղանակային ճգնաժամի եզրին է․ ՄԱԿ |factor.am|",
    "text": "factor.am: Կլիմայական փոփոխությունների հարցում գործելու անկարողությունը կհանգեցնի աշխարհի համար ճգնաժամային հետևանքների։ Այդ մասին հայտնել է ՄԱԿ-ը կլիմայական փոփոխությունների մասին իր հերթական զեկույցում, փոխանցում է CNN-ը։\nԿայքը նշում է, որ հաջորդ ամենամյա ժողովի ընթացքում կառույցը կքննարկի գլոբալ տաքացման կանխմանն ուղղված քայլերը, որպեսզի փրկվեն մարդկային կյանքերը։\n«Չեմ կարծում, որ ավելի հարմար բառ կա իրավիճակը նկարագրելու համար»,-The Observer  բրիտանական թերթի հետ զրույցում ասել է ՄԱԿ-ի՝ Կլիմայանկան փոփոխությունների գագաթնաժողովի պատասխանատու նախարար Ալոկ Շարման՝ տեղի ունեցողն անվանելով ճգնաժամ։\nՆրա խոսքերով՝ ամբողջ աշխարհում մոլեգնող հրդեհներն ամենադաժան կերպով զգուշացնում են այն մասին, որ մարդկային վերաբերմունքն անհանգստացնող տեմպերով արագացնում է գլոբալ տաքացումը: «Մենք չենք կարող մեզ թույլ տալ սպասել 2 տարի, 5 տարի, 10 տարի։ Հիմա է գործելու պահը»,- ասել է Շարման։\n"
}