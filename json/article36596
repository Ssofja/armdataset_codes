{
    "title": "Փոքր եւ միջին ձեռնարկատիրության համագործակցության աշխատանքային խումբ է ստեղծվում",
    "text": "ԱԺ տնտեսական հարցերի մշտական հանձնաժողովի նիստում այսօր՝ մարտի 12-ին, որոշում ընդունվեց փոքր եւ միջին ձեռնարկատիրության համագործակցության աշխատանքային խումբ ստեղծելու մասին, հաստատվեց դրա աշխատակարգն ու քարտուղարության անհատական կազմը:\nՓՄՁ համագործակցության ասոցիացիայի փոխնախագահ Հակոբ Ավագյանը նշեց, որ ԱԺ-ի հետ համագործակցությունը սկսվել է դեռ անցած տարի: Նա կարեւորեց հատուկ չափորոշիչների ներդրումը, որպեսզի խմբի մասնակից չլինեն մարդ-ՀԿ-ները, այլ բիզնեսից ավելի մեծ ներգրավվածություն ապահովվի:\n«Սա ավելի շատ խորհրդակցական մարմին է եւ նպատակ ունի ուժեղացնել երկխոսությունը ԱԺ պատգամավորների եւ ՓՄՁ-ների միջեւ»,- ասաց Հ.Ավագյանը:\nՀանձնաժողովի նախագահ Բաբկեն Թունյանը հույս հայտնեց, որ համատեղ աշխատանքում բոլոր հարցերը կոնսենսուսով կլուծվեն:\nՀՀ ազգային Ժողով\n"
}