{
    "title": "ԱՊՀ երկրների ղեկավարների խորհրդի նիստը հետաձգվել է |armenpress.am|",
    "text": "armenpress.am: Անկախ պետությունների համագործակցության երկրների ղեկավարների խորհրդի նիստը, որը պետք է տեսակոնֆերանսի ձևաչափով տեղի ունենար հոկտեմբերի 16-ին, հետաձգվել է: Այս մասին հայտնում է ՏԱՍՍ-ը` հղում անելով ԱՊՀ գործադիր կոմիտեին:\n«ԱՊՀ երկրների արտաքին գործերի նախարարների խորհրդի նիստը, որը պետք է տեղի ունենար հոկտեմբերի 15-ին, ինչպես նաև հոկտեմբերի 16-ին նախատեսված ԱՊՀ ղեկավարների խորհրդի նիստը հետաձգվել է` հաշվի առնելով աշխարհում համավարակի հետ կապված իրավիճակի բարդությունները»,- հայտնել են գործադիր կոմիտեից:\nԱՊՀ ղեկավարների գագաթնաժողովը նախատեսվում էր անցկացնել Տաշքենդում: Այս տարի ԱՊՀ-ում նախագահում է Ուզբեկստանը:\n"
}