{
    "title": "Ռուսաստանը եւ ԱՄՆ-ը կսկսեն ռազմավարական կայունության շուրջ կոնսուլտացիաների նոր փուլը |armenpress.am|",
    "text": "armenpress.am: Ռազմավարական կայունության շուրջ ռուս-ամերիկյան կոնսուլտացիաների երկրորդ փուլը, ինչպես սպասվում Է, օգոստոսի 17-ին կսկսվի Վիեննայում: «Ներկայացուցչական միջգերատեսչական պատվիրակությանը՝ Ռուսաստանի արտաքին գործերի փոխնախարար Ռյաբկովի գլխավորությամբ, դիմավորել են «Շվեխատ» օդանավակայանում:\nՕգոստոսի 17-18-ին Վիեննայում կանցկացվի ռազմավարական կայունության շուրջ ռուս-ամերիկյան կոնսուլտացիաների նոր փուլը»,-ասվում Է Ավստրիայում ՌԴ դեսպանության՝ Facebook-ում զետեղված հաղորդագրության մեջ:\nԱմերիկյան պատվիրակությունը կգլխավորի ԱՄՆ-ի նախագահի՝ սպառազինությունների նկատմամբ հսկողության գծով հատուկ ներկայացուցիչ Մարշալլ Բիլլինգսլին: Ռազմավարական կայունության հարցերի շուրջ կոնսուլտացիաների նախորդ փուլը տեղի Էր ունեցել հունիսի 22-ին:\nԱյն ժամանակ Ռյաբկովի եւ Բիլլինգսլիի գլխավորությամբ Ռուսաստանի եւ ԱՄՆ-ի պատվիրակությունները Վիեննայում քննարկել Էին սպառազինությունների նկատմամբ հսկողության հեռանկարները, ներառյալ Ռազմավարական հարձակողական սպառազինությունների պայմանագրի (ՌՀՍՊ) երկարացման հարցը:\nԲացի այդ, ռազմավարական երկխոսության շրջանակներում հուլիսի 27-30-ին Վիեննայում տեղի են ունեցել փորձագետների աշխատանքային խմբերի նիստեր՝ մի շարք հրատապ հարցերի շուրջ, որոնք վերաբերում են երկու երկրների փոխգործակցությանը՝ միջազգային անվտանգության եւ սպառազինությունների նկատմամբ հսկողության անվտանգության ոլորտում:\nՆախօրյակին Ռյաբկովը «Ինտերֆաքս»-ին հայտարարել Էր, որ դեռ նախադրյալներ չկան ռազմավարական կայունության ոլորտում ԱՄՆ-ի հետ կոնկրետ պայմանավորվածություններ ձեռք բերելու համար:\n"
}