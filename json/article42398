{
    "title": "ՀՀ ԶՈՒ ԳՇ հետախուզության գլխավոր վարչության պետը հանդիպել է ռազմական համալսարանի կուրսանտների հետ",
    "text": "ՀՀ ՊՆ Վ. Սարգսյանի անվան ռազմական համալսարանում մայիսի 6-ին տեղի է ունեցել ՀՀ ԶՈՒ ԳՇ հետախուզության գլխավոր վարչության պետ, գեներալ-մայոր Ա. Մարտիկյանի հանդիպումը համալսարանի կուրսանտների հետ:\nԻնչպես տեղեկացնում են ՀՀ պաշտպանության նախարարության տեղեկատվության և հասարակայնության հետ կապերի վարչությունից, հանդիպման ընթացքում գեներալ-մայոր Ա. Մարտիկյանը կուրսանտներին ներկայացրել է մարտական գործողությունների որոշ դրվագների վերլուծություններ, անդրադարձել հետախույզի մասնագիտության կարևորությանն ու զինված ուժերում սպայի դերակատարմանը:\nԸստ աղբյուրի՝ նա ռազմական համալսարանի ղեկավարության հետ քննարկել է նաև մասնագիտական պատրաստության արդյունավետության բարձրացման ուղիները:\n"
}