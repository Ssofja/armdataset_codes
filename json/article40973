{
    "title": "ՀՀ քաղաքացիներին հորդորում ենք զերծ մնալ Իրան այցելելուց. ԱԳՆ",
    "text": "ՀՀ արտգործնախարարությունը հաղորդագրություն է տարածել՝ Իրանում կորոնավիրուսի տարածման վերաբերյալ և ՀՀ քաղաքացիներին կոչ է արել զերծ մնալ Իրան այցելելուց։\n«Հայաստանն ուշիուշով հետևում է նոր տիպի կորոնավիրուսի բռնկումների դեպքերին և տարածվածությանն ամբողջ աշխարհում: Մեր տարածաշրջանում իրադրության համալիր գնահատման առումով սերտորեն համագործակցում ենք Իրանի և Վրաստանի մեր գործընկերների հետ՝ տեղեկատվության փոխանակման, ինչպես նաև անհրաժեշտ քայլերի և հնարավոր սցենարների դիտարկման ուղղությամբ:\nՁեռնարկվող քայլերի մասին կտեղեկացնենք հավելյալ:\nՀորդորում ենք ՀՀ քաղաքացիներին առանց հրատապ անհրաժեշտության զերծ մնալ Իրան այցելելուց, իսկ ներկայումս Իրանում գտնվող մեր քաղաքացիներին՝ կապ հաստատել ԻԻՀ-ում ՀՀ դեսպանության հետ»,-ասված է հաղորդագրության տեքստում։\n"
}