{
    "title": "Ուկրաինայի ԿԸՀ-ն կլուծարվի. Գերագույն ռադան պաշտպանել է Զելենսկիի առաջարկը |tert.am|",
    "text": "tert.am: Ուկրաինայի գերագույն ռադան սեպտեմբերի 13-ին կայացած նիստում 341 ձայնով պաշտպանել է Կենտրոնական ընտրական հանձնաժողովի բոլոր անդամների լիազորությունների վաղաժամկետ դադարեցման մասին նախագահ Վլադիմիր Զելենսկու առաջարկը, հաղորդում է korrespondent.net-ը:\nԽորհրդարանում նախագահի ներկայացուցիչ Ռուսլան Ստեֆանչուկը նշել է, որ ԿԸՀ բոլոր անդամների լիազորությունների վաղաժամկետ դադարեցումը տեղի է ունենում «նախագահի պատճառաբանված բացատրությամբ»:\n«Եվրոպական համերաշխություն» խմբակցության ղեկավար Արթուր Գերասիմովը հայտարարել է, որ նման դեպքերում ԿԸՀ-ի անդամները հրավիրվում են Ռադայի նիստին:\nԱղբյուրի հաղորդմամբ՝ «Եվրոպական համերաշխություն» և «Ձայն» խմբակցությունները դեմ են քվեարկել:ԿԸՀ-ի լուծարման օգտին ծրագրված էր քվեարկել նախօրեին, սակայն այն հետաձգվել էր:\n"
}