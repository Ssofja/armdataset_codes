{
    "title": "Հայ-ադրբեջանական սահմանային իրավիճակը ուղղակիորեն կապված չէ ղարաբաղյան կարգավորման հետ․ Զախարովա |hetq.am|",
    "text": "hetq.am: Մարիա Զախարովայի խոսքով՝ Ռուսաստանի Դաշնությունը գտնում է, որ հայ-ադրբեջանական սահմանային լարվածությունը կապված չէ Լեռնային Ղարաբաղի հակամարտության կարգավորման հետ․\n«Մենք գտնում ենք, որ իրավիճակը հայ-ադրբեջանական սահմանի առանձին հատվածներում ուղղակիորեն կապված չէ Լեռնային Ղարաբաղի հակամարտության կարգավորման հետ և հետևանք է սահմանների միջազգային իրավական ձևակերպման բացակայության։ Ընդհանուր պատկերը, անկասկած, վատթարացնում է կողմերի միջև փոխվստահության պակասը, դա իսկապես այդպես է»,- ասել է Մարիա Զախարովան։\nՀիշեցնենք, որ Ադրբեջանի զինված ուժերի ստորաբաժանումները մայիսի 12-13-ից Սյունիքի և Գեղարքունիքի մարզերում հատել են Հայաստանի Հանրապետության պետական սահմանն ու ներխուժել ՀՀ սուվերեն տարածք և մինչև օրս գտնվում են այնտեղ։ Այժմ Ռուսաստանի միջնորդությմաբ բանակցություններ են ընթանում, որի առարկան Հայաստանի և Ադրբեջանի զինված ուժերի հետ քաշումն է սահմանային հատվածից, որից հետո այդտեղ կտեղակայվեն ռուսական խաղաղապահ ուժեր։ Դրան կհաջորդի Հայաստանի և Ադրբեջանի միջև սահմանազատման և սահմանագծման աշխատանքները։\n"
}