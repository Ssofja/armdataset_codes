{
    "title": "Աղտոտված արագիլների փետուրները ուղարկվել են լաբորատոր հետազոտությունների",
    "text": "Բնապահպանության և ընդերքի տեսչական մարմինը (ԲԸՏՄ) վերջին օրերի ընթացքում ուսումնասիրություններ է կատարում Արարատի և Արմավիրի մարզերում՝ արագիլների աղտոտման հավանական աղբյուրը հայտնաբերելու նպատակով։\nԲԸՏՄ մամուլի ծառայության փոխանցմամբ՝ աղտոտված թռչունների փետուրները և ցամաքուրդային ջրերից կատարված նմուշառումներն ուղարկվել են լաբորատոր հետազոտությունների։ Մարզերում գործունեություն ծավալող մի շարք տնտեսավարող սուբյեկտներում նախատեսվող ստուգումների, ուսումնասիրությունների, լաբորատոր հետազոտությունների համադրումների արդյունքների վերաբերյալ կտրամադրվի լրացուցիչ տեղեկատվություն։\n"
}