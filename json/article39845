{
    "title": "Հադրութում հայտնաբերվել է ևս երեք աճյուն․ ԱԻՊԾ",
    "text": "Ադրբեջանի կողմից բռնազավթված Հադրութի շրջանում այսօր իրականացված որոնողական աշխատանքների ընթացքում ՆԳ նախարարության ԱԻ պետական ծառայության փրկարարական ջոկատը հայտնաբերել է ևս 3 հայ զինծառայողի (ռազմագործողության մասնակից կամավոր, պահեստազորային) աճյուն։ Հայտնում է Արցախի Հանրապետության Ներքին գործերի նախարարության ԱԻՊԾ մամուլի պատասխանատու Հունան Թադեվոսյանը։\nՆրանց ինքնությունը կհաստատվի ՀՀ-ում դատաբժշկական փորձաքննությունից հետո։\n2020 թվականի նոյեմբերի 13-ից առ այսօր Արցախի կորուսյալ տարածքներից տարհանվել է ընդհանուր 1604 աճյուն։\n"
}