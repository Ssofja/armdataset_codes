{
    "title": "Այսօրվա ասուլիսից հետո ՊՆ ռազմական վերահսկողական ծառայության նախկին պետ Մովսես Հակոբյանը հրավիրվել է ՀՔԾ |tert.am|",
    "text": "tert.am: Այսօրվա ասուլիսից հետո ՊՆ ռազմական վերահսկողական ծառայության նախկին պետ, գեներալ-գնդապետ Մովսես Հակոբյանը հրավիրվել է Հատուկ քննչական ծառայություն:\nԱյս մասին Tert.am-ի հետ զրույցում ասաց գեներալ-գնդապետ Մովսես Հակոբյանը. «Այսօր հրավիրվել եմ Հատուկ քննչական ծառայություն հարցաքննության, հարցաքննվել եմ և վերադարձել տուն»:\nՀարցաքննության վերաբերյալ Մովսես Հակոբյանը մանրամասներ չհայտնեց:\nՀիշեցնենք, որ այսօր Մովսես Հակոբյանը մամուլի ասուլիս էր հրավիրել, որի ընթացքում սկանդալային բացահայտումներ էր արել․ նա, մասնավորապես, նշել էր, թե պատերազմի ընթացքում վարչապետի տիկնոջը տեսել է Արցախի ռազմական շտաբում, նրան խնդրել է հեռանալ, ինչից 4 ժամ անց իրեն Երևան են կանչել՝ ասելով, որ վարչապետն արգելում է Արցախ գնալ։\nԳեներալ-գնդապետը խոսել էր նաև զորահավաքի ընթացքում արձանագրված խնդիրների մասին, տեղեկացրել էր, որ պատերազմի 3-րդ օրը վարչապետը հրաման է արձակել կանգնեցնել լրահամալրումը և կամավորներ ուղարկել առաջնագիծ։\n"
}