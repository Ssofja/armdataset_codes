{
    "title": "ԱՄՆ նախկին փոխնախագահը մեկնաբանել է Սենատի կողմից Հայոց ցեղասպանության ճանաչման բանաձեւի ընդունումը |news.am|",
    "text": "news.am: ԱՄՆ նախկին փոխնախագահ Ջո Բայդենն իր Twitter-յան էջում մեկնաբանել է Սենատի կողմից Հայոց ցեղասպանության ճանաչման բանաձեւի ընդունումը:\nՈղջունելով ԱՄՆ Սենատի կողմից բանաձեւի ընդունումը՝ Բայդենը նշել է. «Եթե մենք անցյալն ամբողջությամբ չընդունենք, ապա «այլեւս երբեք» բառերը կկորցնեն իրենց իմաստը: Փաստերը պետք է նույնքան հստակ եւ համոզիչ լինեն ինչպես ապագա սերունդների համար, այնպես էլ նրանց, որոնց հիշողությունները մռայլված են ողբերգությամբ»,- նշել է Բայդենը:\nՆշենք, որ ԱՄՆ Սենատը միաձայն ընդունել է Հայոց ցեղասպանության ճանաչման մասին բանաձեւը: Բանաձեւը 4-րդ անգամ ներկայացրել էին սենատորներ Ռոբերտ Մենենդեսը եւ Թեդ Քրուզը:\nԱվելի վաղ բոլոր փորձերը կանխվում էին այլ սենատորների կողմից, որոնք բանաձեւի վրա վետո էին կիրառում Սպիտակ տան խնդրանքով: Կոնգրեսի Ներկայացուցիչների պալատը նույնպես բանաձեւ է ընդունել Հայոց ցեղասպանության ճանաչման մասին:\n"
}