{
    "title": "«Սուրմալուում» մարտին անցկացված անվտանգության տարեկան ստուգումների ժամանակ հայտնաբերվել են խախտումներ, նշանակվել է փորձաքննություն |tert.am|",
    "text": "tert.am: Այս պահին վարկածներ չենք կարող նշել, քանի որ դեռ գործընթացը հետաքննության փուլում է: Նշանակվել է փորձաքննություն, մենք նույնպես ներգրավվելու ենք տարվող աշխատանքներում, հետաքննության գործընթացին:  Այս մասին այսօր «Սուրմալու» առևտրի կենտրոնում լրագրողների հետ զրույցում ասաց Երևանի քաղաքաշինության, հրդեհային և տեխնիկական անվտանգության տեսչական մարմնի  գլխավոր մասնագետ Կարեն Կարապետյանը՝ խոսելով «Սուրմալու» առևտրի կենտրոնում բռնկված հրդեհի մասին:\nԿարապետյանը նշեց, որ հրդեհային և տեխնիկական անվտանգության տարեկան ստուգումներն իրականացվել են մարտի 9-ից 16-ն ընկած ժամանակահատվածում:\n««Սուրմալու» առևտրի կենտրոնում ստուգման ընթացքում հայտնաբերվել են հրդեհային անվտանգության վերաբերյալ խախտումներ, որոնք արձանագրված են, կետերը բավական շատ են»,-ասաց նաև նշեց, որ խախտումներին ավելի լավ ծանոթանալու համար ճիշտ կլինի գրավոր դիմում գրել:\n"
}