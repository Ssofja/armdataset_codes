{
    "title": "Կորոնավիրուսի դեպքերի թիվն աշխարհում մոտենում է 24,2 միլիոնին, հիվանդությունից մահվան դեպքերինը՝ 826 հազարին, բուժվածներինը՝ 15,8 միլիոնին |azatutyun.am|",
    "text": "azatutyun.am: Կորոնավիրուսի դեպքերի թիվն աշխարհում մոտենում է 24,2 միլիոնին, հիվանդությունից մահվան դեպքերինը՝ 826 հազարին, ապաքինվածներինը՝ 15,8 միլիոնին, վկայում են ԱՄՆ Ջոնս Հոփքինսի համալսարանի հրապարակած տվյալները:\nՌուսաստանում գրանցել են COVID-19-ի դեմ պատվաստանյութը առանց սպասելու հետազոտության ավարտին: Առողջապահության նախարարությունը վստահեցնում է, որ դեղամիջոցի առաջին խմբաքանակները կթողարկվեն ռուսաստանյան շուկայի համար առաջիկա երկու-երեք շաբաթվա ընթացքում:\nՊատվաստանյութի արդյունավետությունը կլինիկորեն չի ապացուցվել և կասկածի տակ է առնվում բազմաթիվ մասնագետների կողմից, շատերն այս հապճեպ գրանցումը քաղաքական որոշում են համարում:\nԱյնուամենայնիվ, Ռուսաստանն արդեն պայմանավորվել է Ղազախստանի հետ պատվաստանյութի մատակարարման վերաբերյալ:\nՂազախստանում, ի դեպ, կարանտինը խախտողների մասին տեղեղեկություն հայտնողներին մինչև 70 դոլար գումար են խոստանում:\nԱնցած մի քանի շաբաթների ընթացքում Ռուսաստանում ամեն օր կորոնավիրուսի առնվազն 4,5 հազար նոր դեպք է գրանցվում:\nՈւկրաինայի կառավարությունը որոշում է կայացրել փակել երկրի սահմանները օգոստոսի 29-ից միչև սեպտեմբերի 28-ը՝ կորոնավիրուսի բռնկման պատճառով:\nՖրանսիան պատրաստվում է վարակի երկրորդ ալիքին, որը կանխատեսվում է նոյեմբերին:\n"
}