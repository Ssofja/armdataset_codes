{
    "title": "Պատրուշևը և Արթուր Բաղդասարյանը քննարկել են ՌԴ և ՀՀ հարաբերությունների խորացման, տարածաշրջանային և գլոբալ անվտանգությանը վերաբերող հարցեր",
    "text": "Մոսկվայում  տեղի է ունեցել Ռուսաստանի Անվտանգության խորհրդի քարտուղար Ն.Պ. Պատրուշևի և Հայաստանի Անվտանգության խորհրդի նախկին քարտուղար, ՀՀ-ում Ռուսաստանի Տարածաշրջանային Ակադեմիայի (ՀԱՊԿ և ԵԱՏՄ) խորհրդի նախագահ Ա.Վ.  Բաղդասարյանի հանդիպումը։ Ջերմ և կառուցողական զրույցի ընթացքում քննարկվել են Ռուսաստանի Դաշնության և Հայաստանի Հանրապետության դաշնակցային հարաբերությունների հետագա խորացման հարցեր, տարածաշրջանային և գլոբալ  անվտանգության արդիական խնդիրներ, նոր իրողությունների լույսի ներքո համագործակցության զարգացման մեխանիզմներն ու ուղղությունները: Հանդիպման ընթացքում նշվեց զինադադարի հետ կապված պայմանավորվածությունների կատարման կարևորությունը, սահմանների սահմանազատման, գերիների փոխանակման, անհայտ կորածների վերադարձի, մշակույթային  հուշարձանների պահպանման և պաշտպանության կարևորությունը: Ընդգծվեց հումանիտար, սոցիալ-տնտեսական, գիտահետազոտական ​​և կրթական բնույթի զարգացման ոլորտում համագործակցության կարևորությունը, այդ թվում` ՀՀ-ում Ռուսաստանի տարածաշրջանային Ակադեմիայի և Ռուսաստանի ու Հայաստանի այլ շահագրգիռ կառույցների շրջանակներում:\n"
}