{
    "title": "Արսեն Այվազյանը նշանակվել է Քննչական կոմիտեի նախագահի տեղակալ",
    "text": "ՀՀ վարչապետ Նիկոլ Փաշինյանը որոշում է ստորագրել Արսեն Այվազյանին ՀՀ Քննչական կոմիտեի նախագահի տեղակալ նշանակելու մասին։\n«Ղեկավարվելով «Հայաստանի Հանրապետության քննչական կոմիտեի մասին» Հայաստանի Հանրապետության օրենքի 20-րդ հոդվածի 4-րդ մասով՝ Արսեն Այվազյանին նշանակել Հայաստանի Հանրապետության քննչական կոմիտեի նախագահի տեղակալ», - ասված է վարչապետի որոշման տեքստում։\nԱրսեն Այվազյանը, նկատենք, մինչ այժմ աշխատում էր ոստիկանական համակարգում. նա ՀՀ ոստիկանության կազմակերպված հանցավորության դեմ պայքարի գլխավոր վարչության պետն էր, իսկ մինչ այդ՝ Արմավիրի ոստիկանապետը։\n"
}