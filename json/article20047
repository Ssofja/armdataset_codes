{
    "title": "Լիոնում անհայտ անձը կրակել է ուղղափառ հոգևորականի ուղղությամբ |armenpress.am|",
    "text": "armenpress.am: Ֆրանսիայի Լիոն քաղաքում անհայտ անձը կրակել է հույն ուղղափառ հոգևորականի ուղղությամբ: Այս մասին հայտնում է «Huff Post»-ը:\nԴեպքը տեղի է ունեցել հոկտեմբերի 31-ին, տեղական ժամանակով 16:00-ին, երբ հոգևորականը պատրաստվել է փակել եկեղեցու դռները: Կասկածյալը կրակ է բացել հոգևորականի ուղղությամբ և դիմել փախուստի:\nԼրատվամիջոցը հայտնում է, որ հույն հոգևորականը գտնվում է ծանր վիճակում:\nԴեպքի վայրում աշխատանքներ են իրականացնում Ֆրանսիայի իրավապահ մարմինները, նրանք շրջափակել են տարածքը, իսկ իշխանությունները քաղաքացիներին հորդորում են շրջանցել նշված հատվածը:\n"
}