{
    "title": "Եվրո-2020-ի հանդիպումները Հռոմում կանցկացվեն հանդիսականների ներկայությամբ․ ՈՒԵՖԱ\r\n |tert.am|",
    "text": "tert.am: Չորեքշաբթի, ապրիլի 14-ին, Իտալիայի ֆուտբոլի ֆեդերացիան Եվրոպական ֆուտբոլային ասոցիացիաների միությանը (ՈՒԵՖԱ) տեղեկացրել է, որ Իտալիայի կառավարությունը հաստատել է Հռոմի «Օլիմպիկո» մարզադաշտում նախատեսված Եվրո-2020-ի խաղերին հանդիսատեսի ընդունելությունը, հայտնում է ՈւԵՖԱ-ի պաշտոնական կայքը:Իշխանությունները երաշխավորել են, որ մարզադաշտը կարող է ընդունել հանդիսականներին առնվազն 25%-ով: Այսպիսով, ՈւԵՖԱ-ն հաստատել է Հռոմը որպես Եվրոպայի առաջնության հյուրընկալող քաղաք: Հռոմի «Օլիմպիկո» մարզադաշտում պետք է անցկացվի Եվրո-2020-ի չորս խաղ, այդ թվում `հունիսի 11-ին կայանալիք Թուրքիա – Իտալիա մրցաշարի մեկնարկային հանդիպումը:\n"
}