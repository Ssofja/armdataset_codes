{
    "title": "Թագուհի Թովմասյանը դատի է տվել Լենա Նազարյանին |armtimes.com|",
    "text": "armtimes.com: Ազգային ժողովի «Իմ քայլը» խմբակցությունից դուրս եկած ու հիմա որևէ խմբակցությունում չընդգրկված Թագուհի Թովմասյանը դատի է տվել ԱԺ փոխնախագահ Լենա Նազարյանին: Այս մասին տեղեկանում ենք Դատական տեղեկատվական համակարգից:\nՀայցը ներկայացվել է հունիսի 30-ին եւ մակագրվել Երեւան քաղաքի ընդհանուր իրավասության դատավոր Սերգեյ Սահակյանին:\nԹովմասյանը պահանջում է վիրավորանք համարվող արտահայտության համար հրապարակայնորեն ներողություն խնդրել եւ փոխհատուցում վճարել:\n«Տիկին Թովմասյանը նախ ինքը պետք է ներողություն խնդրի, որ, լինելով «Իմ քայլը» խմբակցության անդամ, իրականում եղել է ոչ թե թիմի անդամ եւ «Իմ քայլը» խմբակցության պատգամավոր, այլ իր թերթի թղթակից եւ խմբակցության նիստերին մասնակցել է բացառապես այդ նպատակով»,- ասել էր Նազարյանը: \n"
}