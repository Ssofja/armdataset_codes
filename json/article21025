{
    "title": "Արցախի խորհրդարանի քննարկմանն է ներկայացվել 2019թ. բյուջեի կատարողականը",
    "text": "Հունիս ի 10- ին  Արցախի  ԱԺ ֆինանսաբյուջետային և տնտեսական կառավարման հարցերի մշտական հանձնաժողովի նիստում Արցախի Հանրապետության ֆինանսների նախարար Վահրամ Բաղդասարյանը ԱԺ մշտական հանձնաժողովներին և խմբակցություններին է ներկայացրել ԱՀ 2019թ. պետական բյուջեի կատարման տարեկան հաշվետվությունը: Այս մասին հայտնում է Արցախի Ազգային ժողովի լրատվության  և հանրության հետ կապերի բաժնից։\nՀանձնաժողովի նիստին մասնակցել են ԱԺ նախագահ Արթուր  Թովմասյանը,  պետական նախարար Գրիգորի Մարտիրոսյանը և կառավարության անդամներ: ԱԺ գլխադասային հանձնաժողովի նախագահ Արթուր Հարությունյանը շնորհավորել է նորանշանակ և վերանշանակված պետական նախարարին, կառավարության անդամներին ու պետեկամուտների կոմիտեի նախագահին բարձր և պատասխանատու պաշտոններ զբաղեցնելու կապակցությամբ՝ մաղթելով հաջողություն երկրի զարգացման կարևորագույն գործում:  Անցնելով օրակարգային հարցին՝ խորհրդարանի քննարկմանն է ներկայացվել նախորդ տարվա բյուջեի կատարման հաշվետվությունը:\nՖինանսների նախարար Վահրամ Բաղդասարյանը, ներկայացնելով նախորդ տարվա մակրոտնտեսական ցուցանիշները, նշել է, որ համախառն ներքին արդյունքը (ՀՆԱ) կազմել է 342,5 մլրդ դրամ՝ ապահովելով 10,3% տնտեսական աճ, տնտեսական ակտիվության ցուցանիշը կազմել է 11,2%: Վահրամ Բաղդասարյանն այնուհետև ներկայացրել է նյութական արտադրության հիմնական ոլորտներում արձանագրված ցուցանիշները. Արդյունաբերական արտադրանքի ծավալ՝ 165մլրդ դրամ՝ 2018թ-ի համեմատ աճը 40,1%-ով, Շինարարության ծավալ՝ շուրջ 64,6 մլրդ դրամ՝ 23,1% աճ, Գյուղատնտեսական արտադրանքի ծավալ՝ 70,6 մլրդ դրամ:\n2018թ-ի՝ 74,1մլրդ դրամի համամատ՝ նվազել է շուրջ 4,7%-ով Միջին ամսական անվանական աշխատավարձ՝ 175,522 հազ դրամ, 2018թ-ի նկատմամբ աճը՝ 8,9%, նախորդ տարվա 161,181դրամի փոխարեն, Արտաքին առևտրաշրջանառության ծավալ՝ 656,1մլն ԱՄՆ դոլար, 2018թ.-ի նկատմամբ 18,2% աճ, Ապրանքների ներմուծման ծավալ՝ 373,1մլն ԱՄՆ դոլար, աճը՝ 5,7%, Արտահանման ծավալ՝ 283 մլն ԱՄՆ դոլար, աճը ՝ 40,1%, Գնաճ՝ 0,7%: 2019թ.-ի պետական բյուջեով պլանավորված 59մլրդ 700մլն դրամ սեփական եկամուտների դիմաց փաստացի մուտքերը կազմել են 60մլրդ 135մլն դրամ: Ծրագրավորված ցուցանիշը կատարվել է 100,7%-ով: «ԱՀ 2019թ-ին պետական բյուջեի փաստացի ծախսերը կազմել են 111մլրդ 818,7մլն դրամ՝ ապահովելով պլանավորված ցուցանիշի 96%-ը: 2019թ-ին պետական բյուջեն կատարվել է առանց ծախսերի գծով ընթացիկ պարտքերի կուտակման»,-նշել է ֆինանսների նախարարը:\n2018թ-ի բյուջեի հիմնական ծախսային ուղղությունները ներկայացնելուց հետո Վահրամ Բաղդասարյանը պատասխանել է պատգամավորների առաջադրած հարցերին: Իր ելույթում օրենսդիրների մտահոգություններին և առաջարկություններին է անդրադարձել նաև պետական նախարար Գրիգորի Մարտիրոսյանը: Բյուջեի կատարողականի վերաբերյալ մշտական հանձնաժողովներում ոլորտային քննարկումները կմեկնարկեն հունիսի 11-ից:\n"
}