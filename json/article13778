{
    "title": "Բելառուսում խուզարկել են «Ազատության» աշխատակիցների բնակարանները, մեկ մարդ բերման է ենթարկվել |azatutyun.am|",
    "text": "azatutyun.am: Այսօր վաղ առավոտյան խուզարկություններ են տեղի ունեցել Մինսկում՝ մի շարք ընդդիմադիր բելառուսցի լրագրողների բնակարաններում։\nԲելառուսի հատուկ ծառայությունների աշխատակիցները խուզարկություններ են իրականացրել «Ազատություն» ռադիոկայանի բելառուսական ծառայության և Լեհաստանում գործող ընդդիմադիր «Բելսատ» արբանյակային հեռուստաալիքի աշխատակիցների բնակարաններում։ Մասնավորաբար, խուզարկվել է«Ազատության» բելառուսական ծառայության աշխատակից Վալենտին Ժդանկոյի բնակարանը, իսկ լրատվամիջոցի մեկ այլ աշխատակից՝ Ինեսա Ստուդինսկայան բերման է ենթարկվել։\nԻրավապահների թիրախում են հայտնվել նաև «Բելսատ»-ի 7 աշխատակիցներ։\n«Մինսկից բացի քննչական գործողություններ են ընթանում երկրի ևս երեք քաղաքներում՝ Գոմելում, Գրոդնոյում և Վիտեբսկում», - հաղորդում է «Ազատության» բելառուսական ծառայությունը։\n"
}