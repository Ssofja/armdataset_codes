{
    "title": "ՌԴ բարձրաստիճան պատվիրակությունը Դամասկոսում բանակցություններ է վարել Սիրիայի ղեկավարների հետ\r\n |azatutyun.am|",
    "text": "azatutyun.am: Ռուսաստանի փոխվարչապետ Յուրի Բորիսովի գլխավորած պատվիրակությունը Դամասկոսում բանակցություններ է վարել Սիրիայի ղեկավարության հետ։\nSANA գործակալության փոխանցմամբ՝ ռուսական պատվիրակությունը Սիրիա է ժամանել կիրակի երեկոյան։ Պատվիրակության կազմում է նաև ԱԳՆ նախարար Սերգեյ Լավրովը, քաղաքացիական պատերազմի բռնկումից ի վեր նա առաջին անգամ է այցելում Սիրիա։\nՍիրիայի նախագահ Բաշար ալ Ասադը Յուրի Բորիսովի ու Սերգեյ Լավրովի հետ կայացած հանդիպմանը ասել, թե իր կառավարությունը կշարունակի ընդլայնել ու զարգացնել համագործակցությունը Ռուսաստանի հետ բոլոր ուղղություններով։\nԵրկուշաբթի օրվա երկրորդ կեսին ռուսական պատվիրակության և Սիրիայի արտգործնախարարի հանդիպումից հետո մամուլի ասուլիս է անցկացվել։ Ռուսաստանի փոխվարչապետն ասել է, թե տնտեսական ու առևտրային համագործակցության ընդլայնումը կմեղմացնի Սիրիայի դեմ արևմտյան պատժամիջոցների բացասական ազդեցությունը։\nԱրտգործնախարար Լավրովն ասել է, թե Սիրիայի կառավարությունը հաղթել է ահաբեկիչներին, բայց դեռ որոշ խմբավորումներ կան։ Լավրովն ասել է, որ Ռուսաստանը պաշտպանում է Սիրիայի ինքնիշխանությունն ու տարածքային ամբողջականությունը, և որ երկրի ապագան պետք է որոշեն միայն սիրիացիները։\n"
}