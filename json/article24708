{
    "title": "Արցախում հաշվառված քաղաքացիներին տրամադրվող աջակցության 1-ին և 2-րդ ծրագրերի դիմումների ընդունման ժամկետը երկարաձգվել է",
    "text": "Արցախում հաշվառված քաղաքացիներին տրամադրվող աջակցության առաջին և երկրորդ ծրագրերի դիմումների ընդունման ժամկետը երկարաձգվել է մինչև 2021 թ․ հունվարի 11-ը։\nՀայկական միասնական տեղեկատվական կենտրոնը նշում է, որ դեկտեմբերի 22-ի դրությամբ՝ աջակցության առաջին ծրագրով հաստատված դիմումների թիվը 93,385 է․ դիմողներից 82,481-ն աջակցությունն արդեն ստացել է։\nԱրցախի վերահսկողությունից դուրս մնացած համայնքներում հաշվառված բնակիչներին տրվող 300,000 դրամ աջակցության ծրագրով հաստատվել է 28,022 դիմում։\nԵրկու ծրագրի շրջանակում էլ աջակցության վճարման գործընթացը շարունակվում է։\n"
}