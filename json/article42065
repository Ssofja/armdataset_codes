{
    "title": "Քաղաքական բանակցություններում Արցախի կարգավիճակի հարցը գլխավորներից մեկը պետք է լինի. Արտակ Բեգլարյան\r\n |1lurer.am|",
    "text": "1lurer.am: ԱՀ նախագահի աշխատակազմի ղեկավար Արտակ Բեգլարյանը, ֆեյոսբուքյան ուղից եթերում անդրադառնալով Արցախի կարգավիճակին՝ նշեց, որ պետք է ջանքերը բազմապատկվեն՝ միջազգային ճանաչման հասնելու նպատակով:  «Իհարկե, քաղաքական բանակցություններում Արցախի կարգավիճակի հարցը գլխավորներից մեկը պետք է լինի, քանի որ մեզ համար նախընտրելի կարգավիճակը լրացուցիչ անվտանգության երաշխիքներ է ստեղծելու և ավելի կայուն ապագա է ապահովելու:Այս կարգավիճակում, եթե արտաքին քաղաքական սկզբունքների մասին խոսենք, ապա մեր ինքնորոշման իրավունքի իրացման փաստի ճանաչումը հիմնաքարային նշանակություն ունի, առավել ևս, որ բանակցություններում, երբ Մադրիդյան սկզբունքները տարբեր փուլերով զարգացան, երեք հիմնական սզբունք էր առանձնացվում՝ ժողովուրդների ինքորոշման իրավունքը, պետությունների տարածքային ամբողջականության սկզբունքը և ուժի ու ուժի սպառնալիքի կիրառման անթույլատրելիության սկզբունքը:Այս սկզբունքներից երկրորդը և երրորդը ժամանակավրեպ են, քանի որ Ադրբեջանը միջազգային դիտանկյունից արդեն տարածքային ամբողջականության խնդիր չունի և ուժի ու ուժի սպառնալիքի կիրառման խնդիրը չկա, քանի որ Ադրբեջանը բացահայտորեն արհամարհել է այս սկզբունքը:Մնացել է մի սկզբունք. դա ժողովուրդների ինքնորոշման իրավունքի սկզբունքն է, հետևաբար, սա էլ պետք է իրացվի, և ԱՀ և ՀՀ պատկան մարմինների կողմից այս հարցը պետք է տարբեր հարթակներում բարձրացվի, և մենք պետք է հասնենք այս սկզբունքի վերջնական իրացման»,- ասաց Բեգլարյանը: \n"
}