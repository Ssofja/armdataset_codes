{
    "title": "Դոնբասի շփման գծում իրավիճակը վատթարացել է. ամեն ինչ կանենք, որ «մեծ պատերազմ» չսկսվի․ ԴԺՀ ղեկավար |tert.am|",
    "text": "tert.am: Դոնեցկի Ժողովրդական Հանրապետության ղեկավարը Դենիս Պուշիլինը լրագրողների հետ հանդիպման ընթացքում հայտարարել է Դոնբասի շփման գծում իրավիճակի վատթարացման մասին, տեղեկացնում է vedomosti.ru լրատվականը։Պուշիլինը նշել է, որ տարվա սկզբից ի վեր հարձակումների քանակը կրկնապատկվել է` համեմատած 2020 թվականի վերջին եռամսյակի:«Շփման գծում առկա տեխնիկայի քանակը, անձնակազմը ցույց են տալիս, որ Ուկրաինան այժմ պատրաստ է վերսկսել լայնամասշտաբ ռազմական գործողությունները»։Միևնույն ժամանակ, Պուշիլինը նշել է, որ այժմ ընդհանուր մոբիլիզացիա իրականացնելու անհրաժեշտություն չկա՝ առկա մարտական ստորաբաժանումները բավարար են առաջադրանքներն ավարտին հասցնելու համար, ինչպես նաև խոստացել է անել ամեն ինչ, որպեսզի «մեծ պատերազմ» չսկսվի:\n"
}