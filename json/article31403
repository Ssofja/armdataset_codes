{
    "title": "Փարիզի Աստվածամոր տաճարը կվերակառուցվի |azatutyun.am|",
    "text": "azatutyun.am: Անցյալ տարի հրդեհից ավերված Նոտղը Դամ դը Պաղի-ն՝ Փարիզի Աստվածամոր տաճարը, կվերակառուցվի:\nԱյդ մասին հայտարարել է համաշխարհային նշանակության այս կոթողը վերականգնելու առաքելությունը ստանձնած ազգային ժառանգության և ճարտարապետության հանձնաժողովը:\nԱղետալի հրդեհը բռնկվել է 2019 թվականի ապրիլի 15-ին՝ ենթադրաբար, վերանորոգման աշխատանքների ընթացքում անվտանգության կանոնները չպահպանելու հետևանքով:\nՆախագահ Էմանյուել Մակրոնն անցյալ տարի խոստացել է, որ կառույցը և դրա սրածայր աշտարակը կվերականգնվի հինգ տարում և կբերվի ճիշտ այն վիճակին, որն առկա էր հրդեհից առաջ:\nՖրանսիայի եկեղեցին հուսով է, որ 2024 թվականից Աստվածամոր տաճարում պատարագներ կմատուցվեն:\n2024-ին Ֆրանսիայի մայրաքաղաքում պետք է տեղի ունենա Ամառային Օլիմպիադան:\n"
}