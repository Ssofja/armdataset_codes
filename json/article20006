{
    "title": "Սերգեյ Լավրովը կարծում է, որ Ղարաբաղի վերաբերյալ պայմանավորվածությունները կիրականացվեն |aysor.am|",
    "text": "Մոսկվան կարծում է, որ Բաքվի և Երևանի միջև ղարաբաղյան հակամարտության կարգավորման շուրջ վերջին պայմանավորվածությունները չեն մնա թղթի վրա:\n«Ադրբեջանի և Հայաստանի արտաքին քաղաքական գերատեսչությունների ղեկավարների՝ ապրիլի 15-ին Մոսկվայում կայացած հանդիպման արդյունքում, զգալով մթնոլորտը, որում աշխատանքն այժմ ընթանում է, ես հիմքեր ունեմ ենթադրելու, որ Բաքուն և Երևանը շահագրգռված են, որպեսզի այդ պայմանավորվածություններն այս անգամ թղթի վրա չմնան»,- ասել է Ս.Լավրովը՝ Սերբիայի ԱԳ նախարար Իվիցա Դաչիչի հետ բանակցությունների ավարտին:\nՆա նշել է, որ Մոսկվան օգնելու է այդ պայմանավորվածությունների իրականացմանը:\n"
}