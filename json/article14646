{
    "title": "Կարապետ Չալյանը պարտվեց բրոնզե մեդալի համար գոտեմարտում |hetq.am|",
    "text": "hetq.am: Տոկիոյում ընթացող Օլիմպիական խաղերում հունահռոմեական ոճի ըմբիշ, 77 կգ քաշային Կարապետ Չալյանը պարտվեց բրոնզե մեդալի համար գոտեմարտում։ Նրա մրցակիցը ադրբեջանցի ըմբիշ Ռաֆիգ Հուսեինովն էր։\nՉալյանը պայքարը սկսել էր օգոստոսի 2-ին՝ 1/8 եզրափակչից, որտեղ 5։0 հաշվով ջախջախեց Ուզբեկստանը ներկայացնող Ջալգասբայ Բերդիմուրատովին։ Քառորդ եզրափակչում հայ ըմբիշը 2։1 հաշվով առավելության հասավ Ռուսաստանի օլիմպիական կոմիտեն ներկայացնող Ալեկսանդր Չեխիրկինի նկատմամբ։ \nՕգոստոսի 3-ին Կարապետ Չալյանը հնարավորություն ստացավ բրոնզե մեդալի համար պայքարելու, սակայն վճռորոշ գոտեմարտում 4։1 հաշվով պարտվեց ադրբեջանցի ըմբիշ Ռաֆիգ Հուսեինովին։\n"
}