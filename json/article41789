{
    "title": "2019 թվականին Հայաստանի պետբյուջեի ընդհանուր եկամուտներն աճել են. ֆիննախ |news.am|",
    "text": "news.am: 2019 թվականին 9 ամսում Հայաստանի պետբյուջեի ընդհանուր եկամուտները կազմել են 1148,1 մլրդ դրամ՝ աճելով 21,6%-ով՝ համեմատած նախորդ տարվա նույն ժամանակահատվածի հետ: Այս մասին փետրվարի 4-ին ԱԺ ֆինանսավարկային եւ բյուջետային հարցերի մշտական հանձնաժողովի նիստում պետբյուջեի կատարման մասին զեկույցի քննարկման ընթացքում հայտարարեց ՀՀ ֆինանսների նախարար Ատոմ Ջանջուղազյանը:\nՆրա խոսքով՝ պետբյուջեի ծախսերը կազմել են 1053 մլրդ դրամ՝ աճելով 9,8%-ով՝ համեմատած նախորդ տարվա նույն ժամանակահատվածի հետ: Միեւնույն ժամանակ, ընթացիկ ծախսերը կազմել են 981,4 մլրդ դրամ՝ աճելով 9%-ով:\n"
}