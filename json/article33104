{
    "title": "Հայաստանը պատրաստ է ընդունել ԵՏՄ միջկառավարական խորհրդի նիստը |factor.am|",
    "text": "factor.am: Հայաստանի իշխանությունը Եվրասիական տնտեսական հանձնաժողովին տեղեկացրել է, որ պատրաստ է հոկտեմբերի 9-ին ընդունել ԵՏՄ միջկառավարական խորհրդի նիստը, ինչպես և նախատեսված էր։\nՏԱՍՍ-ի փոխանցմամբ՝ այս մասին հայտնել է ԵՏՀ նախագահի օգնականը։ «Մենք [դա] ընդունել ենք ի գիտություն։ Կարծում եմ՝ փոխվարչապետները հինգշաբթի կքննարկեն հարցը խորհրդի նիստում»,- տեղեկացրել է Իա Մալկինան։\nԱվելի վաղ նա հայտնել էր, որ Եվրասիական միջկառավարական խորհրդի նիստը հոկտեմբերի 9-ին Հայաստանում անցկացնելու ձևաչափը մշակվում է։\nՆիստը Հայաստանում անցկացնելը կազմակերպելու համար ՀՀ վարչապետ Նիկոլ Փաշինյանը սեպտեմբերի 18-ին ստորագրել է հրաման։ Այժմ դիտարկվում են այն անցկացնելու տարբերակները։\n"
}