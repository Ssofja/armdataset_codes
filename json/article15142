{
    "title": "Ոստիկանները Ծաղկաձորում ապօրինի ծառահատման դեպք են արձանագրել",
    "text": "Ծաղկաձոր քաղաքի տարածքային դրամարկղային կենտրոնի տարածքում ծառայություն իրականացնելիս ոստիկանության Պետական պահպանության գլխավոր վարչության Հրազդանի պահպանության բաժնի ծառայողներից մեկը հունիսի 4-ին, ժամը 19.00-ին,լսել է սղոցի ձայն և, մոտենալով ցանկապատին, նկատել է, որ ցանկապատից մոտ 15-20 մ հեռավորության վրա երկու անձ ծառ են կտրում: Ինչպես տեղեկացրին ՀՀ ոստիկանության հասարակայնության հետ կապերի և լրատվության վարչությունից, մեկնած օպերատիվ խումբը Ծաղկաձոր քաղաքի տարածքային դրամարկղային կենտրոնի տարածքում հայտնաբերել է Ծաղկաձորի երկու բնակչի՝ իրենց պատկանող «ՎԱԶ-2107» մակնիշի ավտոմեքենայով, որի բեռնախցիկում բեռնված է եղել 4-8 սմ տրամագծով մոտ 0,2 խ/մ չպարզված տեսակի փայտանյութ:Դեպքի վայրի զննությամբ հայտնաբերվել են 3 ծառի հատված ճյուղեր: Տղամարդիկ հայտարարել են, որ նշված փայտանյութը կտրել են որպես վառելափայտ:\nՓայտանյութը տեղափոխվել է ոստիկանության Հրազդանի բաժնի հատուկ պահպանվող տարածք:\n"
}