{
    "title": "Իր նկատմամբ իրականացվող հետապնդումը Քոչարյանը համարում է Փաշինյանի վրեժխնդրության և դրսից ճնշման հետևանք |aysor.am|",
    "text": "aysor.am: ՀՀ գործող վարչապետն ուղղակի պատասխանատվություն է կրում 2008 թվականի մարտի մեկի մասսայական անկարգությունների համար, TV5-ի եթերում հայտարարեց ՀՀ երկրորդ նախագահ Ռոբերտ Քոչարյանը։\n«Նա կցանկանար վերաշարադրել պատմությունը, մեղավոր փնտրել այդ իրադարձությունների համար, և տվյալ դեպքում իր պատկերացումներով այդ մեղավորը ես եմ», - նշեց նա:\nԼրագրողի հարցին, թե իր նկատմամբ իրականացվող հետապնդումը Փաշինյանի վրեժխնդրության հետևանք է, ու բացի այդ իշխանությունների դրսից ճնշում կա, Քոչարյանը պատասխանեց, որ երկու տարբերակն էլ գոյություն ունեն։«Իմ անցյալը և իմ տեսակը Արցախի հարցի կարգավորման կոնտեքստում որոշակի անհանգստություն կարող է առաջացնել այն ուժերի մոտ, որոնք այդ կարգավորումը տեսնում են ոչ հայանպաստ ճանապարհով: ...Ես հող հանձնող չեմ, ես հող գրավող եմ: 7 շրջան ենք ազատագրել, ստեղծել անվտանգության գոտի, և այսօր այդ տարածքները անվտանգության չափազանց կարևոր բաղկացուցիչ մաս են կազմում», - ասաց երկրորդ նախագահը։\n"
}