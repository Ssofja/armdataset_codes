{
    "title": "Պուտինը կարևորում է ՀԱՊԿ երկրների օրենսդրության ներդաշնակեցումը |azatutyun.am|",
    "text": "azatutyun.am: Ռուսաստանի նախագահ Վլադիմիր Պուտինի կարծիքով՝ կարևոր է ներդաշնակեցնել Հավաքական անվտանգության պայմանագրության կազմակերպության (ՀԱՊԿ) անդամ երկրների օրենսդրությունը թմրանյութերի ապօրինի վաճառքի, միջազգային ահաբեկչության և ծայրահեղականության դեմ պայքարի համար։ Այս մասին Կրեմլի ղեկավարը հայտարարել է ՀԱՊԿ Խորհրդարանական վեհաժողովի նիստի մասնակիցներին հղած ուղերձում։\n«Մեզ համար ընդհանուր մարտահրավերների աճի պայմաններում, ինչպիսին են միջազգային ահաբեկչությունն ու ծայրահեղականությունը, թմրանյութերի ապօրինի շրջանառությունը և ապօրինի միգրացիան, մեծ նշանակություն ենք տալիս Խորհրդարանական վեհողովին՝ ՀԱՊԿ-ի շրջանակում ընդունված փաստաթղթերը ժամանակին վավերացնելու, անվտանգության ոլորտում ազգային օրենսդրությունը ներդաշնակեցնելու հարցում», - ասվում է Պուտինի ուղերձում։\nՀԱՊԿ ԽՎ նախագահ, ՌԴ Պետդումայի խոսնակ Վյաչեսլավ Վոլոդինը, իր հերթին, հորդորել է անել ամեն ինչ՝ որպես ահաբեկչական ճանաչված կազմակերպությունների միասնական ցանկ ձևավորելու համար։\n"
}