{
    "title": "Առողջապահական ոլորտի ավելի քան մեկ միլիոն աշխատակցի Արաբական Միացյալ Էմիրությունները բժշկական օգնություն է տրամադրել |armtimes.com|",
    "text": "armtimes.com: Արաբական Միացյալ Էմիրությունները վերահաստատել է միջազգային համագործակցության ամրապնդմանն ու հումանիտար մոտեցմանուղղված իր հանձնառությունը՝ աջակցություն տրամադրելով առողջապահական ոլորտի ավելի քան մեկ միլիոն աշխատակիցների։\nՕգնությունն իրենից ներկայացնում է ավելի քան 1000 տոննա անձնական պաշտպանիչ պարագա, բժշկական և սննդի օգնություն, որը տրամադրվել է աշխարհի մի շարք երկրների,որտեղ տարածվել է համաճարակը (Covid-19):\nԱյս մասին տեղեկացրել է ԱՄԷ դեսպանությունը:\nՄեկնաբանելով այս ձեռքբերումը՝ Միջազգային համագործակցության հարցերով պետնախարար Ռիմ բինթ Իբրահիմ ալ Հաշեմին նշել է. «Հիմնադրման օրվանից ԱՄԷ-ն ձգտում է ամրապնդել այլ երկրների հետ համագործակցության և համերաշխության կապերը և գտնում է, որ բոլոր երկրները պետք է մի կողմ դնեն իրենց տարաձայնությունները և հասնեն համերաշխության։ Եվ ավելի քան մեկ միլիոն բուժաշխատողներին օգնություն տրամադրելը հաստատում է պետության օգնության ձեռք մեկնելու հանձնառությունը՝ անկախ կրոնից, ռասսայական պատկանելությունից կամ գաղափարախոսությունից»։\nԱՄԷ-ն համաճարակի բռնկումից ի վեր վիրուսների տարածումը կասեցնելու գլոբալ մարդասիրական ջանքերի խթանման գործում առաջատար երկրներից է։ Ինչպես նաև համարվում է տարածաշրջանում վիրուսի դեմ պայքարում օգնության խոշորագույն մատակարարը։\nՀաղորդագրության համաձայն, ԱՄԷ-ն համագործակցել է բազմաթիվ միջազգային կազմակերպությունների հետ` այդպիսով ևս փորձելով օգնություն տրամադրել այն երկրներին, որոնք փորձում են հաղթահարել համաճարակը։\nԴուբայի միջազգային մարդասիրական քաղաքը (IHC), որն իր մեջ ներառում է մարդասիրական օգնության ամենամեծ պահեստները, օժանդակել է Առողջապահության համաշխարհային կազմակերպությանը վերջինիս կողմից տրամադրվող օգնությունների ավելի քան 80% -ը տարբեր երկրներ տեղափոխելու հարցում։\nԱրաբական Միացյալ Էմիրությունները տարբեր գլոբալ տվյալների բազաներում կիսվել է գենոմի հաջորդականության և մուտացիայի վերաբերյալ տվյալներով, այդ թվում՝ նաև Covid-19 գենոմի  Nexstrain բաց տվյալների բազայում, որի նպատակն է օգնել գիտնականներին աշխարհում  հետևել վիրուսի բռնկումների տարածմանը:\nԷմիրությունները կշարունակի տրամադրել անձնական պաշտպանիչ պարագաներ, վիրուսի վերաբերյալ տեղեկատվություն, ինչպես նաև կօժանդակի հետազոտություններին։\n"
}