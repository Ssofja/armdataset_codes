{
    "title": "Ակնկալում ենք՝ ՀԱՊԿ-ում Հայաստանի նախագահությունը կնպաստի տարածաշրջանում անվտանգության մակարդակի բարձրացմանը. Զասը շնորհավորել է Փաշինյանին",
    "text": "ՀԱՊԿ գլխավոր քարտուղար Ստանիսլավ Զասը շնորհավորական ուղերձ է հղել Նիկոլ Փաշինյանին Հայաստանի Հանրապետության վարչապետի պաշտոնում նշանակվելու առթիվ: Այս մասին հաղորդում է ՀՀ կառավարությունը:\nՈւղերձում, մասնավորապես, ասված է.\n«Հարգելի՛ Նիկոլ Վովայի,խնդրում եմ ընդունեք ամենաջերմ և անկեղծ շնորհավորանքները ՀՀ վարչապետի բարձր պաշտոնում Ձեր նշանակման կապակցությամբ։\nԽորհրդարանական ընտրությունների արդյունքները վկայում են քաղաքական, տնտեսական և սոցիալական ոլորտի հետագա բարեփոխումների Ձեր կուրսին հայկական հասարակության աջակցության մասին։\nԲարձր ենք գնահատում Հայաստանի Հանրապետության ներդրումը ՀԱՊԿ գործունեությունում և ակնկալում ենք, որ ՀԱՊԿ-ում Հայաստանի գալիք նախագահությունը կնպաստի Եվրասիական տարածաշրջանում կայունության և անվտանգության մակարդակի բարձրացմանը։\nՄաղթում եմ Ձեզ, հարգելի՛ Նիկոլ Վովայի, քաջառողջություն, բարեկեցություն և հաջողություններ Ձեր աշխատանքում՝ ի բարօրություն Հայաստանի։\nՀուսով եմ հանդիպել Ձեզ հետ մոտ ժամանակներում»։\n"
}