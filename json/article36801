{
    "title": "ԼՂ հակամարտության կողմերը 200 զոհի մարմիններ են փոխանակել. ԿԽՄԿ |factor.am|",
    "text": "factor.am: Կարմիր Խաչի միջազգային կոմիտեի նախագահ Պետեր Մաուրերը ՌԻԱ Նովոստիին հայտնել է, որ Լեռնային Ղարաբաղի հակամարտության կողմերը 200 զոհերի մարմիններ են փոխանակել: Նրա խոսքով՝ Լեռնային Ղարաբաղում կազմակերպության համար առաջնահերթ է օգնել տեղահանվածներին, դուրս բերել զոհվածների դիերը, ինչպես նաև գերիներին այցելություններն ու նրանց փոխանակման համար հնարավոր նախապատրաստական աշխատանքները։ «Մենք կշարունակենք ջանք գործադրել»,- ասել է ԿԽՄԿ ղեկավարը։ Նա նաև շնորհակալություն է հայտնել ռուս խաղաղապահներին՝ հավելելով, որ ԿԽՄԿ-ն սերտորեն համագործակցում է նրանց հետ։\n"
}