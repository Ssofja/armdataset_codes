{
    "title": "Ալյասկայում երկրաշարժ է տեղի ունեցել․ հայտարարվել է ցունամիի սպառնալիք |armenpress.am|",
    "text": "armenpress.am: Սեյսմոլոգները երկրաշարժ են գրանցել Ալյասկայի նահանգի տարածքում։ Այս մասին հայտնել է ԱՄՆ-ի Երկրաբանական ծառայությունը: Ծառայության տվյալներով՝ մագնիտուդը կազմել է 7,3, մինչդեռ ԱՄՆ-ի Նախազգուշացման կենտրոնը հայտնել է 8,1 մագնիտուդի մասին:\nՍտորգետնյա ցնցումների էպիկենտրոնը գտնվել է Անքորիջից, որի բնակչությունը շուրջ 298 հազար է, 801,6 կիլոմետր դեպի հյուսիս - արեւելք: Օջախն ընկած է եղել 3,4 կիլոմետր խորության վրա: Ավերածությունների եւ տուժածների մասին հաղորդումներ չեն ստացվել:\nԵրկրաշարժից հետո ցունամիի սպառնալիք է հայտարարվել, հաղորդել է ՏԱՍՍ-ը:\n"
}