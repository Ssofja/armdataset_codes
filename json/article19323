{
    "title": "ԱՄՆ-ը պատրաստվում է Եվրոպայում մասշտաբային ռազմական զորավարժությունների |news.am|",
    "text": "news.am։ ԱՄՆ-ը պատրաստվում է Եվրոպայում մասշտաբային ռազմական զորավարժությունների, որոնց կմասնակցեն 20 000 ամերիկյան զինվորներ, հայտնում է Reuters-ը։\nԱՄՆ եվրոպական հրամանատարությունը հայտարարել է, որ «Եվրոպայի պաշտպան 20» զորավարժությունները 2020թ․ ապրիլից մինչեւ մայիս կծառայեն «դաշինքի ներսում պատրաստականությունն ամրապնդելու եւ պոտենցիալ հակառակորդներին զսպելու» ՆԱՏՕ-ի նպատակին։ Ակնկալվում է, որ 18 երկրներ կմասնակցեն զորավարժություններին 10 երկրներում, ներառյալ Գերմանիան, Լեհաստանը, Լատվիան, Լիտվան, Էստոնիան եւ Վրաստանը։\nԴրանց կմասնակցեն արդեն Եվրոպայում տեղակայված 9000 ամերիկյան զինվորականներ եւ 8000 եվրոպական զինծառայողներ։\nԶինվորականներն ասում են, թե զորավարժությունները «հաստատում են, որ ՆԱՏՕ-ին եւ Եվրոպայի պաշտպանությանը ԱՄՆ-ի հավատարմությունը երկաթյա է մնում»։\n"
}