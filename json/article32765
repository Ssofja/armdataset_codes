{
    "title": "Ճգնաժամի հանգուցալուծման տարբերակներ առաջարկված են, այդ թվում՝ վարչապետի կողմից. Միրզոյանը՝ Ուրիխանյանին |1lurer.am|",
    "text": "1lurer.am: Մեկնարկեց ԱԺ յոթերորդ գումարման վեցերորդ նստաշրջանի հերթական նիստը: Ներկա է 69 պատգամավոր:\nՊատգամավոր Տիգրան Ուրիխանյանը նշեց, որ երկրում ճգնաժամ է, որն ունի հանգուցալուծման անհրաժեշտություն, խորհրդարանական կառավարման երկրում էլ խորհրդարանը հավելվածի կարգավիճակ ունենալ չի կարող: Պատգամավորը քաղաքական մեծամասնությանը կոչ արեց ռազմական դրությունը հանել, ինքնալուծարվել կամ վարչապետին անվստահություն հայտնել, որ ընտրություններ լինեն:\nՀՀ Աժ նախագահ Արարատ Միրզոյանը նշեց, որ ճգնաժամի հանգուցալուծման տարբերակներն առաջարկված են:\n«Այդ թվում՝ նաև հրապարակավ առաջարկվել է ՀՀ վարչապետի կողմից: Բոլոր խորհրդարանականների համար առաջարկը քննարկելը բաց է: Մինչ այդ՝ հնչել են այլ խմբակցություններից առաջարկներ:\nԿարելի է նստել, պայմանավորվել, հանգուցալուծումը գտնել»,- ասաց ԱԺ նախագահը:\n"
}