{
    "title": "Լավրովը հեռախոսազրույց է ունեցել Ադրբեջանի ԱԳ նախարարի հետ |factor.am|",
    "text": "factor.am: ՌԴ ԱԳ նախարար Սերգեյ Լավրովը հեռախոսազրույց է ունեցել Ադրբեջանի ԱԳ նախարար Ջեյհուն Բայրամովի հետ։\nԱյս մասին ասվում է ՌԴ ԱԳՆ կայքում հրապարակված հաղորդագրությունում։ Դրա համաձայն՝ նա մտահոգություն է հայտնել Լեռնային Ղարաբաղում շարունակվող հրետակոծության առիթով։\n«Նախարարները քննարկել են ղարաբաղյան հակամարտության գոտում իրադրության կտրուկ սրումը։ Լավրովը լուրջ մտահոգություն է հայտնել շփման գծի երկայնքով շարունակվող կրակի հետ կապված, որը զոհերի պատճառ է դարձել, այդ թվում՝ քաղաքացիական բնակչության շրջանում»,- ասվում է ՌԴ ԱԳՆ հաղորդագրությունում։\n"
}