{
    "title": "Ազգային ժողովում քննարկվում է չընդունված դիմորդների հարցը, իսկ դարպասներից դուրս պատասխանի են սպասում դիմորդները |armtimes.com|",
    "text": "armtimes.com: Ազգային ժողովում այս պահին ընթանում է հատուկ նիստ, որտեղ քննարկվում է բարձրագույն ուսումնական հաստատություններ չընդունված դիմորդների հարցը։\nՀանդիպմանը մասնակցում են ՀՀ կրթության, գիտության, մշակույթի եւ սպորտի նախարարությունից ներկայացուցիչներ, ինչպես նաեւ ներկա են Գնահատման եւ թեստավորման կենտրոնի (ԳԹԿ) մասնագետները։ Նիստն անցկացվում է դռնփակ։\nԲուհեր չընդունված դիմորդներն ու նրանց ծնողները երեկ բողոքի ակցիա էին իրականացնում։ Պատճառը բուհի ընդունելության նոր կարգն է, որով գերակա է առաջին հայտը։ Որոշ դիմորդներ դուրս են մնացել, քանի որ չեն վաստակել առաջին հայտի համար անհրաժեշտ միավորներ եւ չեն կարողացել ընդունվել մնացած նշված ֆակուլտետներ։\nԱյս պահին եւս ԱԺ շենքի դիմաց հավաքվել են չընդունված դիմորդներն ու նրանց ծնողները եւ սպասում են հանդիպման ավարտին։ \nԱռավել մանրամասն՝ armtimes.com-ում\n"
}