{
    "title": "Լեհաստանի խորհրդարանը թույլատրեց նախագահական ընտրություններին քվեարկել փոստի միջոցով |azatutyun.am|",
    "text": "azatutyun.am: Լեհաստանի խորհրդարանի ստորին պալատը՝ Սեյմը, վերացրել է Սենատի արգելքը երկրի նախագահական ընտրություններում փոստով քվեարկելու հարցով:\nՆախագահի կողմից օրենքը ստորագրվելուց հետո, Լեհաստանի քաղաքացիները հնարավորություն կստանան ընտրությունների ժամանակ ծրարի մեջ դնել իրենց կողմից լրացված քվեաթերթիկը և փոստի միջոցով ուղարկել քվեաթերթիկների հաշվարկման վայր:\nՆախագահական ընտրությունների անցկացման ժամկետներն առայժմ հայտնի չեն: Առաջին փուլը պետք է տեղի ունենար մայիսի 10-ին, սակայն համաճարակի պատճառով հետաձգվել է:\nԸնդդիմությունը դեմ է փոստով քվեարկությանը՝ պնդելով, որ 30 միլիոն լեհ ընտրողների քվեաթերթիկները ժամանակին տեղ չեն հասնի:\n"
}