{
    "title": "Հանրային ՀԸ-ն այսուհետ գովազդ կհեռարձակի․ ԱԺ-ն ընդունեց նախագիծը |factor.am|",
    "text": "factor.am: Ազգային ժողովը երկրորդ ընթերցմամբ ընդունեց «Հեռուստատեսության և ռադիոյի մասին» և «Գովազդի մասին» օրենքներում փոփոխություն կատարելու Կառավարության առաջարկը։ Նախագծերի փաթեթով նախատեսվում է Հանրային հեռուստաընկերությանը վերապահել առևտրային գովազդ հեռարձակելու իրավունք: Նախագծին կողմ քվեարկեց 114 պատգամավոր։Այսպիսով՝ Հանրային հեռուստաընկերությանը կվերապահվի մեկ եթերային ժամի ընթացքում մինչև հինգ րոպե տևողությամբ գովազդ հեռարձակելու իրավունք, միաժամանակ պահպանվում են մշակութային, ուսումնական, գիտակրթական և սպորտայիին հեռուստահաղորդումների ժամանակ հովանավորի մասին հավելյալ համառոտ տեղեկատվություն հրապարակելու Հանրայինի իրավունքը, որը չի կարող գերազանցել հաղորդման տևողության երկուսուկես րոպեն։Նախագծով կարգավորվում են նաև սոցիալական գովազդի հետ կապված իրավահարաբերությունները․ սոցիալական գովազդը 00:00-ից 18:00-ն անվճար է լինելու, իսկ 18:00-ից 00:00-ն` հեռարձակվելու է վճարովի հիմունքներով: Միևնույն ժամանակ արգելվելու է ցուցադրել վիճակախաղերի, գիշերային ակումբների գովազդը։\n"
}