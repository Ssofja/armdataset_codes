{
    "title": "Չնայած Իրանի դեմ ԱՄՆ պատժամիջոցներին՝ Երևանը կամրապնդի փոխգործակցությունը Թեհրանի հետ. Իրանում ՀՀ դեսպան |factor.am|",
    "text": "factor.am: Երևանը մտադիր է զարգացնել համագործակցությունը Թեհրանի հետ՝ Իրանի դեմ ԱՄՆ կոշտ պատժամիջոցների պայմաններում: ԻՌՆԱ-ի փոխանցմամբ՝ այս մասին Քերման նահանգի ղեկավարի հետ հանդիպման ժամանակ ասել է Իրանում ՀՀ դեսպան Արտաշես Թումանյանը: «Այս պայմաններում, երբ ԱՄՆ պատժամիջոցների պատճառով ներդրողները հրաժարվում են Իրանի հետ համագործակցությունից, Հայաստանն ու Իրանը կարող են բազմաթիվ ուղղություններով զարգացնել փոխգործակցությունը»,- ասել է դեսպանը: Նրա խոսքով՝ Իրանի և Հայաստանի հարաբերությունները միշտ բարեկամական են եղել, և հայկական կողմը ցանկանում է, որպեսզի դրանք ավելի ամրապնդվեն ու զարգանան: Աղբյուրի փոխանցմամբ՝ Արտաշես Թումանյանը հիշեցրել է նաև, որ ԵՏՄ-ի հետ Իրանի ազատ առևտրի գոտու մասին ժամանակավոր համաձայնագիրը լավ հնարավորություն է՝ Թեհրանի և Երևանի համագործակցությունն ընդլայնելու համար:\n"
}