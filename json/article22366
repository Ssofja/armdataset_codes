{
    "title": "Թուրքիայում ռուսական հրշեջ ինքնաթիռ Է կործանվել․ անձնակազմի ութ անդամները զոհվել են",
    "text": "Ռուսաստանից վարձակալված Be-200 հրշեջ ինքնաթիռը կործանվել է Թուրքիայում: Այս մասին հայտնում է Թուրքիայի անտառտնտեսությունը, փոխանցում է ria.ru-ն։\nՆրանք պարզաբանել են, որ վթարը տեղի է ունեցել Քահրամանմարաշ քաղաքի շրջանում, այնտեղ են ուղարկվել փրկարարներ:\n«Անձնակազմը բաղկացած էր ութ մարդուց՝ հինգը Ռուսաստանի թիմից էին և երեքը՝ Թուրքիայի անտառային տնտեսության նախարարության ներկայացուցիչներ: Անձնակազմի անդամների ճակատագիրը դեռևս անհայտ է»,- հայտնել են գերատեսչությունում:\nԱվելի ուշ հայտնի է դարձել, որ անձնակազմի բոլոր անդամները զոհվել են։ Դեպքի պատճառները պարզելու համար աղետի վայր է ուղարկվել ՌԴ ՊՆ հանձնաժողովը: \n"
}