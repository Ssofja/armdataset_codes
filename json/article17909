{
    "title": "Հայաստանում կորոնավիրուսի դեմ պատվաստվել է 565 մարդ, բոլորը Sputnik V-ով |azatutyun.am|",
    "text": "azatutyun.am: Հայաստանում մինչև օրս կորոնավիրուսի դեմ պատվաստվել է 565 մարդ, բոլորը ռուսական Sputnik V պատվաստանյութով, այս մասին փոխանցեցին Առողջապահության նախարարությունից։\nՆախարարությունից նաև տեղեկացրեցին, որ ռուսական պատվաստանյութի մեծ խմբաքանակը դեռ չի առաքվել Հայաստան, գնման պայմագիրը ստորագրված է։\nԱռողջապահության նախարարությունը նաև ձեռք է բերել բրիտանաշվեդական AstraZeneca պատվաստանյութ՝ 12 հազար մարդու համար։ Պատվաստումները, սակայն, դեռ չեն սկսվել։\nԱռողջապահության նախարար Անահիտ Ավանեսյանն այսօր, «Ազատության» հետ զրույցում, ասաց, որ AstraZeneca-ի հետ կապված խնդրահարույց բոլոր հարցերը հաշվի են առնվելու։\nՆշենք, որ Եվրոպական մի շարք երկրներ միառժամանակ սառեցրել էին AstraZeneca ընկերության արտադրած վակցինայի կիրառումը, քանի որ գրանցվել են կողմնակի բացասական ազդեցության դեպքեր\n"
}