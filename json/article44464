{
    "title": "Հիվանդության պատճառով մահացել է ՊԲ զինծառայող Ռադիկ Էդգարի Թաթոսյանը",
    "text": "Հունվարի 12-ին՝ ժամը 18:25-ի սահմաններում, հիվանդության հետևանքով (նախնական՝ սիրտ-թոքային անբավարարվածություն) մահացել է Պաշտպանության բանակի արևելյան ուղղությամբ տեղակայված զորամասերից մեկի զինծառայող, 2002թ. ծնված Ռադիկ Էդգարի Թաթոսյանը: Այս մասին հաղորդում է Արցախի պաշտպանության նախարարությունը։\nԴեպքի մանրամասները պարզելու համար կատարվում է քննություն:\n«Արցախի Հանրապետության պաշտպանության նախարարությունը կիսում է կորստյան ծանր վիշտը և իր զորակցությունը հայտնում մահացած զինծառայողի ընտանիքի անդամներին, հարազատներին ու ծառայակիցներին»,- ասվում է Արցախի ՊՆ հաղորդագրությունում:\n"
}