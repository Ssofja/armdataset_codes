{
    "title": "Գերմանիան հույս ունի մինչեւ հունիսի 15-ը փոփոխել նախազգուշացումը դեպի արտասահման ուղեւորությունների վերաբերյալ\r\n |news.am|",
    "text": "news.am: Գերմանիան հույս ունի մինչեւ հունիսի 15-ը դեպի արտասահման տուրիստական ​​ուղեւորությունների վերաբերյալ նախազգուշացումը փոփարինել ավելի մեղմ կողմնորոշիչներով: Այս մասին հայտարարել է Գերմանիայի արտգործնախարար Հեյկո Մաասը, փոխանցում է Reuters-ը:\n«Հունիսի 15-ն այն օրն է, երբ մենք պետք է որոշում կայացնենք՝ կչեղարկենք արդյոք ուղեւորությունների մասին համաշխարհային նախազգուշացումը, թե ոչ, եւ մենք աշխատում ենք ուղեւորությունների մասին այդ նախազգուշացումն այլ սկզբունքներով փոխարինելու ուղղությամբ», - ասել է Մաասը:\nԸստ նրա՝ ամառային արձակուրդներին պետք է պատասխանատու ձեւով մոտենալ, եւ դեռ շատ վաղ է խոսել այն մասին, թե որ երկրներում գերմանացիները կկարողանան անցկացնել իրենց արձակուրդը:\nՆա նաեւ նշել է, որ կորոնավիրուսի երկրորդ ալիքի դեպքում անհրաժեշտ կլինի նոր սահմանափակումներ մտցնել:\n"
}