{
    "title": "Բնակիչների անվտանգությունն ապահովելու նպատակով Ազատության հրապարակը պարբերաբար մաքրվում է",
    "text": "Բնակիչների անվտանգությունն ապահովելու նպատակով Երևանի Ազատության հրապարակը պարբերաբար մաքրվում է հեծանիվներից, մանկական մեքենաներից և ինքնագլորներից: Դրանք պահվում են համապատասխան պահեստարաններում: Այս մասին հայտնում է Երևանի քաղաքապետարանը։ \nԱյդուհանդերձ, որոշ տնտեսվարողներ շարունակում են հեծանիվների և այլ սարքերի վարձույթ իրականացնել նշված հատվածում:\nՔաղաքապետարանի առևտրի և ծառայությունների վարչության և Կենտրոն վարչական շրջանի համապատասխան ստորաբաժանումների գործողությունները շարունակական են լինելու՝ մինչև հրապարակը վերջնականապես մաքրվի հետիոտն երթևեկության անվտանգությունը խաթարող տարրերից:\n"
}