{
    "title": "Աֆղանստանի նախագահը կարգադրել է ազատ արձակել 500 թալիբների |armenpress.am|",
    "text": "armenpress.am: Աֆղանստանի նախագահ Աշրաֆ Ղանին կարգադրել Է ազատ արձակել 500 թալիբան («Թալիբան» շարժման անդամներ) բանտարկյալների՝ ի պատասխան իսլամիստների կողմից եռօրյա զինադադար հայտարարելու:\nԱյդ մասին հուլիսի 31-ին հաղորդել Է Tolo News հեռուստաալիքը:\nՂանին հայտարարել Է, որ այդ 500 բանտարկյալները չեն մտնում այն ցուցակի մեջ, որն Աֆղանստանի կառավարությանը տրամադրվել Էր թալիբանների կողմից, եւ որ նրանք ազատ են արձակվելու առաջիկա չորս օրվա ընթացքում: Նա նշել Է, որ Աֆղանստանի կառավարությունն արդեն ազատ Է արձակել 4600 թալիբ բանտարկյալների: Աֆղանստանի նախագահը կոչ Է արել թալիբներին՝ որքան կարելի Է ավելի շուտ սկսել հաշտության բանակցությունները:\nՂանին իր որոշման մասին հայտարարեց այն բանից հետո, երբ թալիբներն իրենց կողմից ավարտեցին 1000 մարդու ազատ արձակումը, որոնք գերի Էին գտնվում իրենց մոտ, ինչը նախատեսված Էր Դոհայում ստորագրված համաձայնագրով:\n«Թալիբան»-ի ներկայացուցիչը Twitter-ում հայտնել Է, որ հուլիսի 30-ին իրենք բաց են թողել 82 բանտարկյալների, ինչի արդյունքում թալիբների կողմից ազատ արձակվածների ընդհանուր թիվը հասել Է 1005 մարդու:\nՓետրվարի վերջին Քատարի մայրաքաղաք Դոհայում ԱՄՆ-ի եւ «Թալիբան»-ի միջեւ ստորագրված համաձայնագրի համաձայն, միջաֆղանական հաշտության բանակցությունների գործարկման համար պայման պետք Է դառնա գերիների փոխանակումը կառավարության եւ արմատական շարժման միջեւ:\nԱֆղանստանի իշխանությունները պետք Է ազատ արձակեն 5000 զինյալների, թալիբները՝ անվտանգության ուժերի 1000 աշխատակիցների, հաղորդել Է «Ինտերֆաքս»-ը:\n"
}