{
    "title": "Հանրային խորհուրդն առաջարկում է արտակարգ դրության ընթացքում որոշակի սահմանափակումներով թույլատրել հավաքների անցկացումը |azatutyun.am|",
    "text": "azatutyun.am: Հանրային խորհուրդն առաջարկում է արտակարգ դրության ընթացքում որոշակի սահմանափակումներով թույլատրել հավաքների անցկացումը։ Օրինակ՝ մասնակիցների թիվը չպետք է գերազանցի 30 հոգին, պետք է պահպանեն 3 մետր հեռավորություն և կրեն դիմակներ։\nՀանրային խորհրդի անդամ Դանիել Իոաննիսյանն ասաց՝ արտակարգ դրությունը գուցեև դեռ երկար շարունակվի, և կարևորում է, որ սահմանափակումները լինեն համաչափ։\n«Կարծում ենք, որ մինչև 30 հոգանոց հավաքները, որոնց ժամանակ բոլոր մասնակիցներն իրարից մինիմում 3 մետր հեռավորության վրա կլինեն և անվերապահ կկրեն դիմակներ, վիրուսի տարածման համար հարմար հարթակ չեն լինի: Մյուս կողմից կապահովվի մարդկանց՝ հավաքների ազատ իրացումը գոնե ինչ-որ չափով», - ասաց Դանիել Իոաննիսյանը:\n"
}