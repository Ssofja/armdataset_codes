{
    "title": "Ռուսաստանի ՊՆ-ն անհանգստացած է Մերձավոր Արևելքից ահաբեկչական խմբավորումների գրոհայինների՝ ԼՂ հակամարտության գոտի տեղափոխելու մասին տեղեկատվությամբ |civilnet.am|",
    "text": "civilnet.am: Ռուսական ռազմական գերատեսչությունն ակտիվորեն մասնակցում է Լեռնային Ղարաբաղում հակամարտության կայունացմանը։ Այս մասին երեքշաբթի օրը լրագրողներին հայտնել է ՌԴ Պն-ն, հաղորդում է ՏԱՍՍ-ը:\n«Մասնավորապես, ՌԴ պաշտպանության նախարար Սերգեյ Շոյգուն բանակցություններ է վարել տարբեր երկրների իր գործընկերների հետ այդ հարցի շուրջ։ Այս աշխատանքի գլխավոր նպատակը Լեռնային Ղարաբաղում ռազմական գործողությունների անհապաղ դադարեցումը և հակամարտող կողմերի միջև բանակցությունների վերսկսումն է տարածաշրջանում իրադրության կարգավորման համար», - ընդգծել են ՌԴ պաշտպանության նախարարությունում:՛\nՆշվում է նաև, որ Ռուսաստանի ՊՆ-ն անհանգստացած է Մերձավոր Արևելքից ահաբեկչական խմբավորումների գրոհայինների՝ Լեռնային Ղարաբաղի հակամարտության գոտի տեղափոխելու մասին տեղեկատվությամբ:\nԳերատեսչությունում հավելել են, որ այդ մտահոգությունը ՌԴ պաշտպանության նախարար Սերգեյ Շոյգուն փոխանցել է Թուրքիայի ռազմական գերատեսչության ղեկավար Հուլուսի Աքարի հետ երկուշաբթի կայացած հեռախոսազրույցի ընթացքում:\n"
}