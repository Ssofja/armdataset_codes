{
    "title": "Նախատեսվում է Սյունիքում ստեղծել տեխնոլոգիական 150 ձեռնարկություն՝ ընդհանուր 75 մլրդ դրամ շրջանառությամբ. Կարեն Վարդանյան |lragir.am|",
    "text": "lragir.am։ Կապանում շուրջ 20 դպրոց այսուհետ կունենա Արմաթ լաբորատորիա: Այս մասին հուշագիրն ստորագրվեց այսօր՝ Սյունիքի մարզում անցկացվող «Իմ քայլը հանուն Սյունիքի մարզի» համաժողովի ժամանակ: Առաջատար տեխնոլոգիաների ձեռնարկությունների միության նախագահ Կարեն Վարդանյանը ներկայացրեց, թե տեխնոլոգիական ինչ զարգացում է սպասվում Սյունիքում առաջիկա վեց տարիներին:\nՆրա խոսքով՝ առաջիկա վեց տարիներին Հայաստանում տեխնոլոգիական աշխատուժի ստեղծման ծրագիր է իրագործվելու: Նախատեսվում է Սյունիքում ստեղծել տեխնոլոգիական 150 ձեռնարկություն՝ ընդհանուր 75 մլրդ դրամ շրջանառությամբ: Ընդհանուր նախատեսվում է պատրաստել մոտ 5000 աշխատուժ: «Եվ վեց տարվա ընթացքում բանակին ապահովում ենք անօդաչու թռչող սարքի 1000 օպերատոր: Երբ մենք ունենք 150 ընկերություն, իրենց պետք է տեղավորենք ռեգիոնալ տեխնոպարկերում»,- ասաց Կարեն Վարդանյանը:Նրա խոսքով՝ նախ Սյունիքի բոլոր դպրոցները պետք է ապահովվեն Արմաթ աշխատանոցներով: Արմաթը դա լաբորատորիա է, որտեղ երեխաներն սկսում են ծրագրավորմամբ զբաղվել: «Այսինքն՝ երեխան 18 տարեկանում արդեն կարող է հանգիստ աշխատել: Մենք շուտով Արմաթին կից ստեղծելու ենք անօդաչու թռչող սարքերի և բիոքիմիական լաբորատորիաներ: Մեր վերջին փորձն այն է, որ Վանաձորում ստեղծվեց գերմանական ընկերություն, որտեղ մեր Արմաթի 60 սաներ՝ 14-17 տարեկան, կսկսեն աշխատել: Իհարկե, կարճ աշխատանքային ժամերով, կստանան 100 հազար դրամ աշխատավարձ, որը բանաձևի համար համարվում է բարձր աշխատավարձ:\nՁեռնարկությունը կսկսի աշխատել սեպտեմբերին: Սխեման հետևյալն է՝ բոլոր տեղերում ներդրեցինք Արմաթ, հաջորդը՝ վեցամսյա մասնագիտական վարժանքներ կանցկացվեն կոնկրետ ձեռնարկությունների համար, այդ վարժանքների հիման վրա Երևանից ընկերություններ են գալիս և իրենց մասնաճյուղն են ստեղծում կամ տեղեկան ընկերություններ են ստեղծվում»,- ասաց նա:\n"
}