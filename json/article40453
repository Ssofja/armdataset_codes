{
    "title": "Բախումներ, ծեծկռտուք. ցուցարարները վրաններ են դրել, գիշերելու են Վրաստանի խորհրդարանի մոտ\r\n |aliq.ge|",
    "text": "aliq.ge: Թբիլիսիում՝ Վրաստանի խորհրդարանի տարածքում, ընթացող բողոքի ակցիայի ժամանակ ցուցարարների ու իրավապահ մարմինների միջև բախում է տեղի ունեցել: Ցուցարարները փորձել են վրաններ տեղադրել տարածքում, ինչին Ներքին գործերի նախարարության ներկայացուցիչները խոչընդոտել են: Ցուցարարները հայտարարել են, որ պատրաստվում  են գիշերել խորհրդարանի շենքի մոտ:\nՐոպեներ առաջ նրանց հաջողվել է վրաններ տեղադրել խորհրդարանի շենքի մոտ: Ռուսթավելիի պողոտան փակ է:\nԸստ ՆԳՆ-ի՝ բերման ենթարկվածներ չկան:\nՀիշեցնենք՝ Թբիլիսիի Ռուսթավելի պողոտայում ակցիայի են ընդդիմադիր կուսակցությունների  երիտասարդական թևերը, ինչպես նաև գրեթե բոլոր ընդդիմադիր կուսակցությունների առաջնորդները` բացառությամբ «Հայրենասերների դաշինքի» ու «Քաղաքացիների»:\nՑուցարարները սպառնում են ամեն օր դուրս գալ հավաքի, քանի դեռ իշխանությունը նոր ընտրություններ չի նշանակել:\nԸնդդիմությունը դեռևս երեկ հայտարարել էր, որ չի ընդունում ընտրությունների արդյունքները:\n"
}