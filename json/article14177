{
    "title": "Թուրքական ծագման ապրանքների ներմուծման արգելքը ևս 6 ամսով երկարաձգվեց |1lurer.am|",
    "text": "1lurer.am: Թուրքական ծագում ունեցող ապրանքների ներկրման արգելքի ժամկետն ավելացվեց ևս 6 ամսով. Կառավարությունն այսօր հաստատեց որոշման նախագիծը:\nՀՀ էկոնոմիկայի նախարարի պաշտոնակատար Վահան Քերոբյանը հիշեցրեց՝ 2020 թվականի հոկտեմբերի 20-ին ՀՀ կառավարությունն ընդունեց Հանրապետություն թուրքական ապրանքների ներմուծման արգելքի մասին որոշումը, որով սահմանվեց վեցամսյա արգելք ՀՀ թուրքական ծագում ունեցող վերջնական սպառման ապրանքների ներմուծման վրա: \n«Վեցամսյա ժամկետ սահմանվել է՝ հիմք ընդունելով ԵԱՏՄ համապատասխան դրույթը, համաձայն որի՝ ԵԱՏՄ անդամ-պետությունները երրորդ երկրների հետ առևտրում կարող են միակողմանիորեն կիրառել ոչ սակագնային կարգավորման միջոցներ՝ առավելագույնը 6 ամիս ժամկետով: Թուրքական ծագման ապրանքների ներմուծման արգելքը սահմանող իրավական կարգավորումն ուժի մեջ է մտել 2020 թվականի դեկտեմբերի 31-ից, հետևաբար 6-ամսյա ժամկետը լրանում է հուլիսի 1-ին»,- ասաց Քերոբյանը:\nՔերոբյանի խոսքով՝ նոր որոշման անհրաժեշտություն կա, որով կնախատեսվի ևս 6 ամսով երկարաձգել թուրքական ծագում ունեցող վերջնական սպառման ապրանքների ներմուծումը ՀՀ:\n«Թուրքական ծագման ապրանքների ներմուծման արգելքը պետք է դիտարկել ոչ միայն որպես Թուրքիայի նկատմամբ տնտեսական բնույթի սանկցիա, այլև անվտանգության տեսանկյունից հայաստանյան աղբյուրներից Թուրքիայի պետական գանձարանի ֆինանսավորման դադարեցում»,- ասաց Քերոբյանը:\n"
}