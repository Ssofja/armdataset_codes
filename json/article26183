{
    "title": "Վրաստանում ԵՄ երկրների դեսպանները հայտարարությամբ են հանդես եկել |shantnews.am|",
    "text": "shantnews.am: Վրաստանում ԵՄ երկրների դեսպանները հատուկ հայտարարությամբ են հանդես եկել, հաղորդում է Gruzia Online-ը:\nՆշվում է, որ Վրաստանում տեղի ունեցող իրադարձությունների հետ կապված՝ դեսպանները կողմերին կոչ են անում փոխհամաձայնության և երկխոսության գալ:«Հարկավոր է անցկացնել թափանցիկ, արագ և արդյունավետ քննություն հունիսի 20-ին տեղի ունեցած իրադարձությունների վերաբերյալ, ինչը ստիպել է ոստիկաններին պատասխան գործողությունների դիմել: Կոչ ենք անում կողմերին երկխոսել»,- ասված է հայտարարության մեջ:Հիշեցնենք, որ բողոքի ակցիաների մասնակիցներն արդեն մեկ շաբաթ է` պահանջում են ներքին գործերի նախարար Գիորգի Գախարիայի հրաժարականը: Վրացական ընդդիմությունը շարունակում է նրան մեղադրել ոստիկանների կողմից բիրտ ուժ կիրառելու համար, որի հետևանքով հունիսի 21-ի գիշերը տուժել էր 240 մարդ:\n"
}