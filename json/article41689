{
    "title": "41 տարի համակարգում աշխատել եմ, հիմա էլ ուզում եմ հանգստանալ․ Տիգրան Եսայան |factor.am|",
    "text": "factor.am: Այսօր մամուլում տեղեկություն շրջանառվեց, որ աշխատանքից ազատվելու դիմումներ են ներկայացրել ՀՀ երկու փոխոստիկանապետեր՝ Հայկ Մհրյանն ու Տիգրան Եսայանը: Տիգրան Եսայանը հաստատեց, որ ազատման դիմում է գրել, սակայն պատճառների մասին խոսել չցանկացավ։\n«Որոշել եմ՝ գրել եմ, մի նեղացեք ինձանից։ Այլ աշխատանքի հրավեր չեմ ստացել, 41 տարի ծառայել եմ այս համակարգում, ուզում եմ մի քիչ հանգստանալ»,- նշեց նա։\nՀՀ նախագահի օգնական Հասմիկ Պետրոսյանն էլ ավելի վաղ մեզ հետ զրույցում հաստատել էր, որ նախագահ Արմեն Սարգսյանը փոխոստիկանապետ Հայկ Մհրյանի ազատման առաջարկ է ստացել։\n"
}