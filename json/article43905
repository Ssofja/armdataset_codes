{
    "title": "Միրոսլավ Լայչակը Հայաստանի հետ ավելի սերտ համագործակցություն է ակնկալում կրթության, զբոսաշրջության և մշակույթի ասպարեզում:  |armenpress.am|",
    "text": "armenpress.am: Սլովակիայի արտաքին և եվրոպական գործերի նախարար Միրոսլավ Լայչակը Հայաստանի հետ ավելի սերտ համագործակցություն է ակնկալում կրթության, զբոսաշրջության և մշակույթի ասպարեզում։ Այս մասին Լայչակն ասաց Երևանում փետրվարի 24-ին ՀՀ Արտաքին գործերի նախարար Զոհրաբ Մնացականյանի հետ համատեղ մամուլի ասուլիսի ընթացքում:\n«Մենք հաստատել ենք հստակ, որ դեռևս տեղ կա խթանելու մեր երկկողմանի հարաբերությունները, խորացնելու և ընդլայնելու մեր համագործակցությունը, վստահ ենք, որ Հայաստանում մեր դեսպանության հիմնումն իր նպաստը կբերի դրան: Ակնկալում ենք ավելի սերտ համագործակցություն կրթության, զբոսաշրջության, մշակութային փոխանակումների ասպարեզում»,- ասաց Լայչակը:\n"
}