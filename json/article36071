{
    "title": "Արցախում կորոնավիրուսի 3 նոր դեպք է հաստատվել",
    "text": "ԱՀ առողջապահության նախարարության տրամադրած տեղեկատվության համաձայն՝ Արցախում նոր կորոնավիրուսային վարակը (COVID-19) հաստատվել է 3 քաղաքացու մոտ: Վարակակիրներից 2-ը Ստեփանակերտ քաղաքից են՝ նախկինում հաստատված օջախների կոնտակտավորներ, 1-ն էլ Ասկերանի շրջանի Այգեստան համայնքից:\nՈւնենք առողջացման 5 դեպք:\nԿորոնավիրուսով հիվանդ 9 քաղաքացու առողջական վիճակը գնահատվում է ծանր, 10-ինը՝ միջին ծանրության:\nԱռայսօր, COVID-19-ը ախտորոշվել է 215 մարդու մոտ, որից 153-ը հաղթահարել է հիվանդությունը: Փաստացի բուժում է ստանում 61, ընդհանուր մեկուսացված է 128 քաղաքացի:\nԹեստավորումների նպատակով 83 նմուշառում է իրականացվել:\nՄինչ այսօր իրականացվել է 4 774 փորձանմուշի հետազոտություն:\n"
}