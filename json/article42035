{
    "title": "Ադրբեջանում մեկնարկել է զորավարժությունը մինչև 10 հազար զինծառայողի ներգրավմամբ |armenpress.am|",
    "text": "armenpress.am: Ադրբեջանում մարտի 15-ին մեկնարկել է օպերատիվ-մարտավարական զորավարժությունը: Ադրբեջանի պաշտպանության նախարարի ղեկավարությամբ անցկացվող զորավարժություններին ներգրավված են մինչև 10 հազար զինծառայողներ, շուրջ 100 միավոր տանկեր և այլ զրահատեխնիկա, տարբեր տրամաչափի մինչև 200 հրթիռահրետանային կայանքներ, համազարկային կրակի և ականանետերի ռեակտիվ համակարգեր, մինչև 30 միավոր ռազմական ավիացիա, ինչպես նաև տարբեր նշանակության անօդաչու թռչող սարքեր:\nԼեռնային անտառապատ տեղանքում անցկացվող զորավարժությունում ուշադրություն է դարձվելու զորքերի կառավարմանը, նրանց մարտական պատրաստվածության վիճակին եւ վերախմբավորմանը, այդ թվում ՝ մարտական ներդաշնակության կատարելագործմանը և համազորային միավորումների, հրթիռային եւ հրետանային զորքերի, ավիացիայի եւ հատուկ նշանակության ուժերի միջեւ փոխգործակցությանը: Զորավարժությունները կընթանան մինչև մարտի 18-ը:\n"
}