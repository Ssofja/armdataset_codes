{
    "title": "ՄԱԿ-ի գլխավոր վեհաժողովի շրջանակներում հանդիպել են Դոնալդ Թրամփը և Ուկրաինայի նախագահ Վլադիմիր Զելենսկին |shantnews.am|",
    "text": "shantnews.am։ Նյու Յորքում ընթացող ՄԱԿ-ի գլխավոր վեհաժողովի շրջանակներում հանդիպում է տեղի ունեցել ԱՄՆ նախագահ Դոնալդ Թրամփի և Ուկրաինայի նախագահ Վլադիմիր Զելենսկու միջև:\nՀանդիպումից առաջ Զելենսկին հայտնել է, որ Ուկրաինայի համար առաջնահերթություն է կոռուպցիայի դեմ պայքարը, տարածքային ամբողջականության վերականգնումը և երկրի արևելքում պատերազմի ավարտը:Թրամփն իր հերթին հիշեցրել է, որ Ռուսաստանը բռնազավթել է Ղրիմն ԱՄՆ նախկին նախագահ Բարաք Օբամայի օրոք: Թրամփը նաև նշել է, որ ԱՄՆ-ն սկսել է զենքի մատակարարումն Ուկրաինա:Երկու ղեկավարների միջև առաջին պաշտոնական հանդիպումը տեղի է ունեցել Թրամփի և Զելենսկու հեռախոսազրույցի շուրջ ձևավորված սկանդալի ֆոնին: Զելենսկին հայտնել է, որ հեռախոսազրույցի ընթացքում Թրամփի կողմից ճնշում չի զգացել և նրան որևէ խոստում չի տվել:Խոսքն այն մասին է, որ հեռախոսազրույցի ընթացքում Թրամփը Զելենսկուն խնդրել է հետաքննել ընտրություններում իր հնարավոր մրցակից Ջո Բայդենի և նրա որդու՝ Ուկրաինայում ծավալած գործունեությունը: Սա Կոնգրեսում Թրամփի դեմ իմպիչմենթի հարցով հետաքննություն սկսելու առիթ է դարձել:\n"
}