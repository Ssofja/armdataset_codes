{
    "title": "ԻԻՀ-ում ՀՀ արտակարգ և լիազոր դեսպանը և ԻԻՀ ԱԳ Եվրասիայի գլխավոր վարչության պետը քննարկել են գազի և էներգետիկայի ոլորտի ծրագրերը, երկկողմ առևտրաշրջանառությունը",
    "text": "Մայիսի 17-ին ԻԻՀ-ում ՀՀ արտակարգ և լիազոր դեսպան Արտաշես Թումանյանը հանդիպեց ԻԻՀ ԱԳ Եվրասիայի գլխավոր վարչության պետ Ալի Ռեզա Հաղիղիանի հետ: Այս մասին հայտնում է Իրանում ՀՀ դեսպանությունը։Դեսպան Թումանյանը ներկայացրեց երկկողմ հարաբերությունների օրակարգային հարցերի լուծման ընթացքը: Մասնավորապես, խոսվեց գազի և էներգետիկայի ոլորտի ծրագրերի, երկկողմ առևտրաշրջանառության և մի շարք այլ հարցերի մասին:Զրուցակիցներն անդրադարձան կորոնավիրուսային համավարակի դեմ պայքարի գործում միմյանց հետ արդյունավետ համագործակցությանը: Կարևորվեց առողջապահական անհրաժեշտ պարագաների մատակարարման ուղղությամբ աշխատանքների ակտիվացումը:\n"
}