{
    "title": "Ամերիկյան «Դոնալդ Քուք» հածանավը մուտք է գործել Վրաստանի նավահանգիստ |1lurer.am|",
    "text": "1lurer.am: Վրաստանում ԱՄՆ դեսպանատունը հայտարարել է, որ ամերիկյան «Դոնալդ Քուք» հածանավը մուտք է գործել Սև ծով՝ փոխանցում է РИА Новости-ն:\n«Ամերիկյան «Դոնալդ Քուք» ռազմանավը գտնվում է Սև ծովում՝ կանոնավոր գործողություններ իրականացնելու համար ծովում անվտանգությունն ապահովելու նպատակով, ինչը պահպանում է տարածաշրջանային կայունությունը»,- ասվում է հայտարարության մեջ:\nԴեսպանատան հայտարարության համաձայն՝ ԱՄՆ ռազմածովային ուժերը կանոնավոր միջոցառումներ են անցկացնում ՆԱՏՕ-ի դաշնակիցների ու գործընկեր պետությունների հետ, որոնց թվում են Բուլղարիան, Վրաստանը, Ռումինիան, Թուրքիան և Ուկրաինան:\nՍա 2020-ին ամերիկյան արդեն յոթերորդ ռազմանավի մուտքն է Սև ծով:\n"
}