{
    "title": "Նիցցա-Կոտ-դ’Ազյուր մետրոպոլի խորհրդի բանաձևը՝ հայ ժողովրդին սատարելու և Ֆրանսիայի կողմից Արցախի Հանրապետությունը ճանաչելու մասին",
    "text": "Ֆրանսիայում ՀՀ դեսպանությունը գրառում է կատարել Ֆեյսբուքի էջում՝ ներկայացնելով Նիցցա-Կոտ-դ’Ազյուր մետրոպոլի խորհրդի բանաձևը հայ ժողովրդին սատարելու և Ֆրանսիայի կողմից Արցախի Հանրապետությունը ճանաչելու մասին:«Հաշվի առնելով Ֆրանսիային և Հայաստանին միավորող պատմական և մշակութային կապերը, մասնավորապես, 1915 թ. Հայոց ցեղասպանության մազապուրծներին Ֆրանսիայում և մեր վարչատարածքում հյուրընկալելուց հետո,\nՀաշվի առնելով, որ Նիցցա-Կոտ-դ’Ազյուր մետրոպոլում հայկական ծագմամբ շատ ֆրանսիացիներ են ապրում, ովքեր առանձնահատուկ ձևով կապված են Հայաստանին, \nՀաշվի առնելով, որ Ադրբեջանի զինված ուժերի հարձակման արդյունքում Նիցցա-Կոտ-դ’Ազյուր մետրոպոլն անհրաժեշտ է համարում աջակցություն ցուցաբերել Լեռնային Ղարաբաղի բնակիչներին և վերահաստատել, որ հավատարիմ է ժողովրդավարության և ազատության գաղափարներին, \nՀաշվի առնելով այն ծանր մարդասիրական վիճակը, որում հայտնվել են Լեռնային Ղարաբաղի հայ բնակչության տասնյակհազարավոր տեղահանվածներ ադրբեջանական ագրեսիայի հետևանքով, \nՀաշվի առնելով Լեռնային Ղարաբաղի բնակիչների կողմից՝ 1991 թ. դեկտեմբերի 10-ի հանրաքվեով իրենց երկրի անկախության օգտին արտահայտված և մշտապես վերահաստատված կամքը՝ երկիր, որ օժտվել է ժողովրդավարական կառույցներով և գործելակերպով Արցախի Հանրապետություն անվան ներքո, \nՀաշվի առնելով, որ 1994-ին կնքված զինադադարի համաձայնագիրը թույլ տվեց դադարեցնել 1988-ին սկիզբ առած Ղարաբաղյան հակամարտությունը, և որ հակամարտության խաղաղ, բանակցային և տևական լուծման պետք էր գալ Մինսկի խմբի շրջանակում, և որ 2020 թ. նոյեմբերի 9-ի հրադադարի մասին համաձայնագիրը կայացվել է այս շրջանակից դուրս, \nՀաշվի առնելով ներկայում Ադրբեջանի Հանրապետության վերահսկողության տակ գտնվող հայկական մշակութային և կրոնական ժառանգությանը սպառնացող վտանգը, \nՀաշվի առնելով Ֆրանսիայի դիվանագիտության բուռն ցանկությունը՝ 1994-ից ի վեր Մինսկի խմբի շրջանակում՝ Ռուսաստանի և ԱՄՆ-ի հետ համանախագահությամբ, Լեռնային Ղարաբաղի հակամարտության բանակցային լուծում գտնելու հարցում, \nՀաշվի առնելով տարբեր քաղաքական կազմավորումների խորհրդարանականների կողմից 2020 թ. հոկտեմբերի 16-ին Ազգային ժողովում ՝ Արցախի Հանրապետության ճանաչման վերաբերյալ, և Սենատում ՝ 2020 թ. նոյեմբերի 18-ին Լեռնային Ղարաբաղի Հանրապետությունը ճանաչելու անհրաժեշտության մասին ներկայացված բանաձևերի առաջարկները, \nՀաշվի առնելով Նիցցա-Կոտ-դ’Ազյուր մետրոպոլի նախագահի աջակցությունը՝ ուղղված հայկական քաղաքակրթության բնօրրան հանդիսացող Լեռնային Ղարաբաղի հայերին՝ միանալով, մասնավորապես, 2020 թ. հոկտեմբերի 4-ին բազմաթիվ հայտնի անձանց կողմից ստորագրված կոչին, \nՀաշվի առնելով հակամարտության տևական կարգավորման ուղենիշների սահմանման հրատապ անհրաժեշտությունը, որոնք կերաշխավորեն մշակութային և կրոնական ժառանգության պահպանումը, 1994 թ. սահմանված սահմանների վերականգնումը, բնակչության անվտանգությունը և 2020 թ. սեպտեմբերի 27-ից ի վեր իրենց տները ստիպված լքած տասնյակհազարավոր մարդկանց վերադարձի իրավունքը՝ \nՄետրոպոլի խորհրդին առաջարկում ենք հաստատել սույն բանաձևը, որով դիմում ենք Ֆրանսիայի կառավարությանը. \nԳործի դնել բոլոր դիվանագիտական միջոցները, որոնք անհրաժեշտ են հակամարտության վերջնական կարգավորման համար՝ Մինսկի խմբի շրջանակում երաշխավորելով առկա ամբողջ բնակչության կայուն անվտանգությունը: \n"
}