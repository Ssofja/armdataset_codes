{
    "title": "Համայնքապատկան հողատարածքների աճուրդի մեկնարկային գինը կդառնա 100%. նախագիծն առաջին ընթերցմամբ ընդունվեց |hetq.am|",
    "text": "hetq.am: Խորհրդարանի հերթական նիստում առաջին ընթերցմամբ ընդունվեց Կառավարության ներկայացրած «Հողային օրենսգրքում» փոփոխություններ կատարելու օրենսդրական նախաձեռնությունը: Նախագիծն ընդունվեց 117  կողմ, 1 ձեռնպահ ձայներով:\nԱյս փոփոխություններով առաջարկվում է սպանդանոցների համար հատկացվող հողամասի նպատակային նշանակության պարզեցում և համայնքապատկան հողատարածքների աճուրդի կադաստրային արժեքի բարձրացում:\nՆախագծով առաջարկվում է ապահովել աճուրդով հողի վաճառքի մեկնարկային գնի ստորին շեմի բարձրացումը. առաջարկվում է օրենքով ամրագրել կադաստրային արժեքի 50%-ի փոխարեն 100 %:\nԱճուրդին մասնակցելու ցանկություն ունեցող անձանց կտրվի հնարավորություն նախավճարը վճարելու` տվյալ հողամասի մեկնարկային գնի 5%-ի չափով և կտրվի մասնակցի վկայական:\nՆախագիծը պետք է քննարկվի նաև երկրորդ ընթերցմամբ:\n"
}