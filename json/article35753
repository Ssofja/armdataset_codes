{
    "title": "ԱԱԾ․ Ադրբեջանցի հաքերները հայերի կոտրած էջերով ապատեղեկատվություն են տարածում",
    "text": "ՀՀ ազգային անվտանգության ծառայությունը սոցիալական ցանցերում գրանցված օգտատերերի է հայտնաբերել, որոնց էջերում արված գրառումներում ապատեղեկատվություն կա՝ ՀՀ-ում կորոնավիրուսից մտացածին մահացության դեպքերի առնչությամբ: Մասնավորապես՝ հաքերները, որոշ դեպքերում Ադրբեջանից, կոտրել են առանձին հայ օգտատերերի էջեր և տարածել ապատեղեկատվություն:\nԱԱԾ-ն, կորոնավիրուսի տարածմամբ պայմանավորված, մշտադիտարկում է նաև տեղեկատվական տիրույթում և սոցցանցերում տարածվող լուրերի շրջանակում:\nԿառույցը հորդորում է սոցցանցերի օգտատերերին հնարավորինս հետևել էջերի անվտանգության կանոնների պահպանմանը, կոչ անում նաև ապավինել միայն պաշտոնական աղբյուրների լրահոսին:\n"
}