{
    "title": "Հոնկոնգը Covid-ի պատճառով հազարավոր մարդկանց արգելել է տնից դուրս գալ |armenpress.am|",
    "text": "armenpress.am: Հոնկոնգում հազարավոր մարդկանց հրահանգվել է մնալ իրենց տներում, իշխանությունները ամենաաղքատ և խիտ բնակեցված թաղամասերից մեկում պայքարում են Covid-ի դեպքերի բռնկման դեմ: Այս մասին տեղեկացնում է The Guardian-ը:\nՀրամանն արգելում է Հորդանանի հարևանությամբ գտնվող Կովլուն թերակղզու բազմաթիվ բնակելի շենքերում ապրող շուրջ 10 հազար մարդու լքել իրենց բնակարանները, քանի դեռ նրանք չունեն թեստի բացասական արդյունք:\nՊաշտոնյաները նշել են, որ նախատեսում են 48 ժամվա ընթացքում թեստավորել այդ գոտում գտնվող բոլոր անձանց: Առողջապահության նախարար Սոֆիա Չանը լրագրողներին ասել է, որ բնակիչները ստիպված կլինեն մնալ իրենց տարածքում ՝ վարակի փոխանցումից խուսափելու համար, մինչև ստանան իրենց թեստի արդյունքները:\n"
}