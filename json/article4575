{
    "title": "Պուտինը կոչ է անում դադարեցնել մարտական գործողությունները` զոհվածների դիերը և գերիներին փոխանակելու նպատակով․ Հայաստանի և Ադրբեջանի արտգործնախարարները հրավիրվում են Մոսկվա",
    "text": "Ադրբեջանի նախագահ Իլհամ Ալիևի և Հայաստանի վարչապետ Նիկոլ Փաշինյանի հետ հեռախոսային բանակցություններից հետո  ՌԴ նախագահ Վլադիմիր Պուտինը կոչ է անում դադարեցնել ԼՂ հակամարտության գոտում ընթացող մարտական գործողությունները` զոհվածների դիերը և գերիներին փոխանակելու նպատակով: Այս մասին հայտնում է ՌԴ նախագահի աշխատակազմը։\nՄինսկի խմբի համանախագահների միջնորդությամբ այդ հարցով խորհրդակցություն իրականացնելու նպատակով հոկտեմբերի 9-ին Հայաստանի և Ադրբեջանի արտգործնախարարները հրավիրվում են Մոսկվա: \n"
}