{
    "title": "ՀԱՊԿ-ը հետաձգում է Հայաստանում նախատեսված զորավարժությունները\r\n |azatutyun.am|",
    "text": "azatutyun.am: ՀԱՊԿ-ը հետաձգում է հոկտեմբերի վերջին Հայաստանում նախատեսված զորավարժությունները, «Ինտերֆաքս»-ին հայտնել է կազմակերպության խոսնակ Վլադիմիր Զայնետդինովը։\nԿազմակերպությունը անցած ամիս հայտարարել էր, թե նախատեսում է աշնանը Հայաստանում միանգամից երկու զորավարժություն անցկացնել՝ «Արագ արձագանքման հավաքական ուժերի» և հետախուզական ստորաբաժանումների:\nԸստ պաշտոնական հաղորդագրությունների, վարժանքների ընթացքում կազմակերպության անդամ պետությունների Արագ արձագանքման ուժերը նախատեսում էին մշակել և նախապատրաստել Կովկասյան տարածաշրջանում սահմանամերձ ռազմական հակամարտության տեղայնացման համատեղ գործողություններ։\n«Այժմ կազմակերպության անդամ պետությունների հետ քննարկվում են այդ վարժանքների անցկացման ժամկետներն ու վայրը», - ասել է Զայնետդինովը։\n"
}