{
    "title": "Հայաստանում կորոնավիրուսային հիվանդությունից ևս 2 մահ է գրանցվել",
    "text": "Առողջապահության նախարար Արսեն Թորոսյանը ֆեյսբուքյան իր էջում գրել է․\n«Ցավով պետք է նշեմ, որ վերջին 1 ժամվա մեջ Նորքի ինֆեկցիոն հիվանդանոցում երկու մահ ունեցանք՝ 55 տարեկան կնոջ և 73 տարեկան տղամարդու, որոնք ունեին կորոնավիրուսային հիվանդություն՝ զուգակցված այլ քրոնիկական հիվանդություններով։\nԲժիշկներն արեցին ամեն հնարավորը նրանց կյանքը փրկելու համար, ինչը ցավոք չհաջողվեց...\nՑավակցում եմ նրանց հարազատներին»։\nԱյսպիսով, ընդհանուր առմամբ արձանագրվել է կորոնավիրուսային հիվանդությունից մահվան 3 դեպք, բուժվել են 30 հոգի, փաստացի բուժվում են 374-ը։\n"
}