{
    "title": "Իսրայելը կրակ է բացել Լիբանանի ուղղությամբ՝ ի պատասխան հրթիռների արձակման\r\n |shantnews.am|",
    "text": "shantnews.am: Իսրայելի պաշտպանության բանակը հրետանային կրակ է բացել Լիբանանի ուղղությամբ, որտեղից 4 հրթիռ է արձակվել հրեական պետության վրա, հաղորդում է Interfax գործակալությունը՝ հղում անելով The Times of Israel պարբերականին։\nԻսրայելի զինվորականները հայտնել են, որ հրետանային կրակ են վարել Լիբանանի միանգամից մի քանի թիրախների ուղղությամբ։\nԻր հերթին The Jerusalem Post-ը հայտնել է, որ Լիբանանից արձակված հրթիռներից մեկը խոցվել է, մեկն ընկել է բաց տարածքում, մյուս երկուսը՝ ծովում։ Իսրայելի հյուսիսում՝ Լիբանանի հետ սահմանին, միացել են օդային տագնապի ազդանշանները։ Այս միջադեպը տեղի է ունեցել Իսրայելի և Գազայի հատվածի միջև հակամարտության ֆոնին։ \n"
}