{
    "title": "«Ազատություն Նավալնուն» ակցիան ավարտվել է զանգվածային ձերբակալություններով\r\n |armtimes.com|",
    "text": "armtimes.com: Ավելի քան 1780 մարդ է ձերբակալվել ռուսաստանցի ընդիմադիր գործիչ Ալեքսեյ Նավալնու ազատությունը պահանջող ակցիայի ժամանակ: Չարտոնված ցույցերն անցկացվել են Ռուսաստանի տասնյակ քաղաքներում: Ներքին գործերի նախարարության տվյալով, Մոսկվայի ցույցին մասնակցել է 6 հազար, ընդդիմության տվյալով՝ 25 հազար մարդ։ Այդ մասին հայտնում է Euronews-ը:\nՄինչև բողոքի ակցիայի սկսվելը, ձերբակալվել էին Կոռուպցիայի դեմ պայքարի հիմնադրամի իրավաբան Լյուբով Սոբոլը և Նավալնու մամուլի քարտուղար Կիրա Յարմիշը:\nԱվելի շատ ձերբակալություններ եղել են Սանկտ-Պետերբուրգում՝ 797 ակտիվիստ, ցույցին մասնակցել է մոտ 5 հազար մարդ: \n"
}