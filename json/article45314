{
    "title": "ՆԱՏՕ-ի ակտիվությանն ի պատասխան ՌԴ-ն իր արևմտյան սահմանների մոտ նոր ռազմական միավորումներ կստեղծի․ Շոյգու |tert.am|",
    "text": "tert.am: Մինչև տարեվերջ ՌԴ արևմտյան ռազմական օկրուգում կհայտնվի շուրջ 20 նոր միավորում և զորամաս, հայտնել է երկրի պաշտպանության նախարար Սերգեյ Շոյգուն, փոխանցում է ria.ru-ն։\nՆրա խոսքով՝ դա կլինի ԱՄՆ-ի գլխավորությամբ ՆԱՏՕ-ի երկրների՝  ռուսական սահմանների մոտ  թռիչքների ինտենսիվության ու ռազմանավերի ներկայության մեծացման պատասխանը։\n«Մեր արևմտյան գործընկերների գործողությունները ոչնչացնում են աշխարհում անվտանգության համակարգը և ստիպում են մեզ համարժեք միջոցներ ձեռնարկել դրանց հակազդելու համար։ Մենք մշտապես կատարելագործում ենք մեր զորքերի մարտական հզորությունը»,- հայտարարել է Շոյգուն՝ նշելով, որ նոր ստորաբաժանումներն ապահովված կլինեն ժամանակակից սպառազինությամբ և տեխնիկայով։\n"
}