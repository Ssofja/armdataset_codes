{
    "title": "Վրաստանում ընտրությունների երկրորդ փուլը կանցկացվի նոյեմբերի 21-ին |1tv.ge|",
    "text": "1tv.ge: Կենտրոնական ընտրական հանձնաժողովի հրամանագրի համաձայն, Վրաստանում մեծամասնական ընտրակարգով ընտրությունների երկրորդ փուլը տեղի կունենա նոյեմբերի 21-ին:\nԱյդ մասին այսօր ԿԸՀ-ում կայացած նիստից հետո անցկացված ճեպազրույցում հայտարարել է ԿԸՀ նախագահի տեղակալ Գիորգի Շարաբիձեն:\nՎրաստանի ԿԸՀ-ի նախագահի տեղակալը գնահատել է նաև այսօրվա նիստը եւ ԿԸՀ-ի շենքի դիմաց  զարգացումները:\n«Շատ շնորհակալ եմ բարձր հետաքրքրության համար: Կարծում եմ, այսօր շատ հետաքրքիր և կարևոր նիստ տեղի ունեցավ ընտրական վարչակազմում, ընտրական վարչությունում, ԿԸՀ-ն ունկնդրել է բոլոր սուբյեկտներին, այդ թվում, հասարակական կազմակերպություններից մեկին՝ բողոքների վերաբերյալ և կայացվել է համապատասխան որոշում:\nԿցանկանայի շեշտել, որ այսօրվա նիստն անցավ օրենքի լիարժեք համապատասխանությամբ, չնայած ընտրական վարչության, դրա անդամների վրա ոչ միայն ճնշում գործադրելու փորձ կար, այլև որոշ չափով սպառնացող հայտարարություններ: Դա կտրականապես անընդունելի է, ընտրական վարչությունը, Կենտրոնական ընտրական հանձնաժողովն իրականացնում են օրենքով սահմանված լիազորությունները և այն կիրականացնեն օրենքով իրեն տրված լիազորությունների շրջանակներում:\nԵվս մեկ անգամ ուզում եմ հիշեցնել, որ ընտրական վարչակազմն իր նիստում նշանակել է երկրորդ փուլերը, և դրանք կանցկացվեն օրենքով սահմանված ժամկետում՝ այս տարվա նոյեմբերի 21-ին», – հայտարարել է Գիորգի Շարաբիձեն:\nԱյս պահին առկա տվյալների համաձայն, մեծամասնական ընտրակարգով ընտրությունների երկրորդ փուլը կանցկացվի 17 ընտրատարածքներում:\nԱյսօր ԿԸՀ-ի նիստին հանձնաժողովի անդամները քննարկել են օրակարգային ընդհանուր 22 հարց: Այդ թվում առաջին հարցը վերաբերում էր ընդդիմության և Վրաստանի երիտասարդ իրավաբանների միության բողոքներին՝ շրջանային հանձնաժողովների ամփոփ արձանագրությունների վերաբերյալ: ԿԸՀ-ն բողոքներից ոչ մեկը չի բավարարել:\nԱվելին՝ 1tv.ge-ում\n"
}