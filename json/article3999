{
    "title": "Կառավարությունը 20 հյուրանոց է վարձել կորոնավիրուսի պայմաններում մեկուսացածներին տեղավորելու համար․ Փաշինյան |shantnews.am|",
    "text": "shantnews.am: Կառավարության ընդունած հակաճգնաժամային ծրագրերից առաջինը, երրորդը և ութերորդը վերաբերում են նաև տուրիզմի ոլորտին։ Այս մասին այսօրվա ուղիղ միացման ժամանակ հայտնեց վարչապետ Նիկոլ Փաշինյանը՝ պատասխանելով օգտատերերից մեկի հարցին։\nՆա նշեց, որ արտոնյալ վարկեր են տրամադրվում կազմակերպություններին, իսկ անհատ աշխատողներին էլ տրվելու են աշխատավարձի մոտավոր կեսի չափով գումարներ։\nԻնչ վերաբերում է նույն ոլորտի հետ կապ ունեցող հյուրանոցներին, վարչապետը նշեց, որ կառավարությունը վարձել է հյուրանոցներ, որտեղ էլ պահում է կորոնավիրուսի պայմաններում մեկուսացվողներին։\nՓաշինյանի խոսքերով՝ այդ հյուրանոցները այդ ծառայություններից ստանում են գումարներ, թեև ոչ այնքան, որքան կստանային զբոսաշրջիկներ ընդունելու դեպքում։ Վարչապետը նշեց, որ 20 հյուրանոց է վարձվել այս պահին։\n"
}