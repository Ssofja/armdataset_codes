{
    "title": "Համաշխարհային տնտեսությունն այս տարի կկրճատվի 4,9 տոկոսով․ ԱՄՆ |azatutyun.am|",
    "text": "azatutyun.am: Համաշխարհային տնտեսությունն այս տարի կկրճատվի 4,9 տոկոսով, հայտարարել է Արժույթի միջազգային հիմնադրամը (ԱՄՀ)՝ էլ ավելի նվազեցնելով ապրիլին տրված գնահատականը։\nԸստ նոր զեկույցի, վերականգնումը ևս կլինի ավելի դանդաղ, քան ակնկալվում էր մինչ այդ։ «Սա Երկրորդ համաշխարհայինից հետո ամենամեծ տնտեսական ճգնաժամն է»,-հայտարարել է ֆինանսական կառույցը` զգուշացնելով՝ դրա ամենամեծ վնասը կզգան առավել ցածր եկամուտ ունեցող ընտանիքները։\nՀաջորդ տարի, ըստ զեկույցի, կանխատեսվում է 5,4 տոկոս աճ, ամենախոստումնալից արդյունքներն էլ ակնկալվում են Չինաստանում։ Հիմնադրամը միաժամանակ զգուշացրել է, որ համաճարակի տարածման ու զարգացման վերաբերյալ բազմաթիվ հարցեր դեռ անորոշ են, և շատ ցուցանիշներ առաջիկայում կարող են կրկին փոխվել։\n"
}