{
    "title": "Սերբիայի եւ Կոսովոյի ղեկավարները հանդիպել են Վաշինգտոնի Սպիտակ տանը |armenpress.am|",
    "text": "armenpress.am: Սերբիայի նախագահ Ալեքսանդար Վուչիչը եւ չճանաչված Կոսովոյի ղեկավար Հաշիմ Թաչին հանդիպել են Սպիտակ տանը, որտեղ նրանք հրավիրվել Էին Միացյալ Նահանգների վարչակազմի ներկայացուցիչների կողմից: Այդ մասին չճանաչված կազմավորման ղեկավարը մարտի 2-ին հայտնել Է Twitter-ի իր Էջում:«Հենց նոր Սպիտակ տանն ավարտվեց Սերբիայի նախագահի հետ հանդիպումը Ռիչարդ Գրենելի (Բելգրադի եւ Պրիշտինայի երկխոսության խնդրով ԱՄՆ-ի հատուկ դեսպանորդի – ծանոթ. խմբ.) եւ Ռոբերտ Օ’Բրայենի (ազգային անվտանգության հարցերով ԱՄՆ-ի նախագահի օգնականի – ծանոթ. խմբ.) հրավերով: Կոսովոն շնորհակալ Է ԱՄՆ-ին հաստատակամ աջակցության համար: Մենք հանձնառու ենք մնում այն բանին, որ համատեղ աշխատենք վերջնական համաձայնությունների եւ փոխադարձ ճանաչման նպատակով»,- գրել Է նա:Ավելի վաղ Վուչիչը եւ Թաչին Մյունխենի անվտանգության խորհրդաժողովի հարթակներում համաձայնություններ են կնքել օդային, երկաթուղային եւ ավտոմոբիլային հաղորդակցության շուրջը, հաղորդել Է ՏԱՍՍ-ը:\n"
}