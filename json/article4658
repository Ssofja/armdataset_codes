{
    "title": "ԿԳՄՍՆ-ն դիմել է իրավապահ մարմիններին՝ Լիճք գյուղի մանկավարժի հետ կապված միջադեպի առնչությամբ |armtimes.com|",
    "text": "armtimes.com: ՀՀ կրթության, գիտության, մշակույթի եւ սպորտի նախարարությունը Գեղարքունիքի մարզպետարանի հետ ունեցել է բազմաթիվ քննարկումներ՝ Լիճք գյուղի մանկավարժի հետ կապված միջադեպի առնչությամբ։\nՏեղեկատվությունը լրագրողների հետ զրույցի ընթացքում հայտնել է ԿԳՄՍ նախարարի տեղակալ Ժաննա Անդրեասյանը։\nՀիշեցնենք, որ գյուղի Հովհաննես Թումանյանի անվան դպրոցի հայոցի լեզվի եւ գրականության ուսուցիչն իր ֆեյսբուքյան էջում գրառում էր կատարել՝ նշելով, որ կարելի է մորթել ՀՀ վարչապետի հրաժարականը պահանջողներին ու նրանց ընտանիքներին։\nԱնդրեասյանը, անդրառնալով այդ դեպքին, նշել է, որ բռնության կոչերը համարում է անթույլատրելի։ Հարցի հետ կապված մարզպետարանը փորձել է որոշակի քայլեր ձեռնարկել: Նախարարությունն էլ իր հերթին դիմել է իրավապահ մարմիններին, որպեսզի համապատասխան իրավական գնահատական տրվի։\n"
}