{
    "title": "Երևանի ամանորյա միջոցառումների համար նախատեսված 100 մլն դրամը կհատկացվի Ստեփանակերտի ենթակառուցվածքների վերականգնմանը |1lurer.am|",
    "text": "1lurer.am: Երևանի ավագանին այսօր միաձայն որոշում ընդունեց՝ 2020 թվականի բյուջեով ամանորյա միջոցառումների իրականացման նպատակով նախատեսված 100 միլիոն դրամն Արցախի մայրաքաղաքին տրամադրելու մասին: Նախատեսվում է այդ գումարն ուղղել Ստեփանակերտի թիրախավորման հետևանքով վնասված քաղաքացիական օբյեկտների և ենթակառուցվածքների վերականգնողական կապիտալ աշխատանքներին:\nԵրևանի քաղաքապետի տեղակալ Սերգեյ Ներսիսյանն ասաց, որ  այլ հատկացումներ Հայաստանի մայրաքաղաքից Արցախի մայրաքաղաքին նույնպես նախատեսվում են:\n"
}