{
    "title": "Պայթեցման աշխատանքներ՝ միջպետական նշանակության ավտոճանապարհին",
    "text": "Մ3‚ Մարգարա-Վանաձոր-Տաշիր-հայ-վրացական սահման միջպետական նշանակության ավտոճանապարհի Ուշի-Արտաշավան կմ 48+750 հատվածում այսօր` սեպտեմբերի 17-ին՝ ժամը 17:00-19:00‚ տեղի կունենան պայթեցման աշխատանքներ։ Այդ մասին տեղեկացնում են ՀՀ տարածքային կառավարման և ենթակառուցվածքների նախարարությունից:\nՆախարարությունից նաև հիշեցնում են‚ որ այս ավտոճանապարհի կմ 45+300 – կմ 53+000 հատվածը‚ հիմնանորոգվում է և երթևեկության համար ժամանակավորապես փակ է։\nՊայթեցման աշխատանքների հետևանքով այսօր՝ ժամը 17։00-19։00‚ անվտանգության նկատառումներից ելնելով, փակ կլինի նաև նշված հատվածը շրջանցող Օհանավան-Սաղմոսավան-Մ3 ճանապարհը։\n"
}