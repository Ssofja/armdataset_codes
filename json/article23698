{
    "title": "Ճապոնիայում հեղեղումների հետևանքով 400 հազար մարդու տարհանելու անհրաժեշտություն է առաջացել |armenpress.am|",
    "text": "armenpress.am: Ճապոնիայի արևմուտքում բնակվող ավելի քան 400 հազար քաղաքացիների ուժեղ հորդառատ անձրևների պատճառով խորհուրդ են տվել տարհանվել:  Այս մասին հայտնում է ՏԱՍՍ-ը:Առնվազն 240 հազար մարդու համար իշխանությունները հայտարարել են վտանգի ամենաբարձր մակարդակ, որը ենթադրում է հրատապ տարհանում:\nՃապոնացի օդերևութաբանների տվյալներով՝ տվյալ տարածաշրջանում մի քանի օրվա ընթացքում ավելի քան 450 մմ տեղումներ են եկել: Կան գետերի հեղեղումների ու սողանքների վտանգներ:\nՏեղումների հետևանքով  Ճապոնիայի կենտրոնական հատվածում մահացել է 9 մարդ, 20 մարդ անհետ կորած է համարվում: Վնաս է հասցվել 120 տների ու կառույցների։\n"
}