{
    "title": "ԱՄՆ-ը դարձավ կորոնավիրուսով աշխարհում առավել ախտահարված երկիրը |azatutyun.am|",
    "text": "azatutyun.am: Ամերիկայի Միացյալ Նահանգները կորոնավիրուսով վարակված մարդկանց թվով առաջ է անցել Չինաստանից:\nՄարտի 26-ին ԱՄՆ արևելյան ափի ժամանակով 17:00-ի դրությամբ (Երևանի ժամանակով մարտի 27-ին, առավոտյան 1:00-ին) Միացյալ Նահանգներում գրանցվել է կորոնավիրուսի 82 հազար 404 դեպք:\nՉինաստանում այդ պահի դրությամբ կար 81285 հիվանդ, Իտալիայում 80589, Իսպանիայում 56786, Գերմանիայում շուրջ 44 հազար, Իրանում ավելի քան 29 հազար հիվանդ:\nԱՄՆ-ում Covid-19 հիվանդությունից մահացել է ավելի քան հազար հարյուր մարդ, ապաքինվել է մոտ 1900 մարդ:\nԸնդհանուր հաշվով աշխարհում Երևանի ժամանակով մարտի 27-ին, առավոտյան ժամը 1-ին գրանցվել է կորոնավիրուսի շուրջ 530 հազար դեպք, մահացել է մոտ 24 հազար մարդ, լիովին ապաքինվել է ավելի քան 123 հազար հիվանդ:\n"
}