{
    "title": "Դավիթ Խաժակյանը հրավիրվել է Ոստիկանություն՝ բացատրություն տալու",
    "text": "Երևանի ավագանու «Լույս» խմբակցության ղեկավար Դավիթ Խաժակյանը հրավիրվել է Ոստիկանություն: Այս մասին նա իր ֆեյսբուքյան էջում գրառում է կատարել:\n«4 շաբաթ առաջ Երևանի ավագանու ամբիոնից ներկայացրել էի հաղորդում հանցագործության մասին: 1 շաբաթ առաջ նույնն արել էի գրավոր տեսքով` ուղարկելով դատախազություն, թեպետ հրապարակային հաղորդումը ևս հիմք է գործի հարուցման համար:\nԱյսօր հրավիրվեցի ոստիկանություն բացատրություն տալու, որտեղ պարզվեց, որ նույնիսկ գրավոր հաղորդումս իրենց չի փոխանցվել:\nԳնահատականներ գործի ընթացքից չեմ շտապում տալ, ու առհասարակ չեմ շտապում...\nՁեռքիս տակ եղած փաստերը պինդ պահում եմ, երբ որոշեն ուզել դրանք` կփոխանցեմ»։\n"
}