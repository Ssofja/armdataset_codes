{
    "title": "Ալեքսիս Օհանյանը կոչ է արել ԱՄՆ-ի և Գերմանիայի ղեկավարությանը՝ դատապարտել Ադրբեջանի և Թուրքիայի գործողությունները և կիրառել պատժամիջոցներ |pastinfo.am|",
    "text": "pastinfo.am: Ամերիկահայ գործարար Ալեքսիս Օհանյանը «Instagram»-ի իր էջում կոչով դիմել է ԱՄՆ-ի և Գերմանիայի առաջնորդներին՝ պահանջելով դատապարտել Թուրքիայի և Ադրբեջանի գործողությունները և կիրառել պատժամիջոցներ։ \nԱլեքսիս Օհանյանը գրել է, որ այն, ինչ կատարվում է Արցախում, ողբերգություն է և առանց իրական զինադադարի, տառապանքները կշարունակվեն։\n«Կոչ եմ անում ԱՄՆ կառավարությանը՝ դիմակայել Ադրբեջանի և Թուրքիայի բռնապետներին և դատապարտել հայերի վրա կատարվող հարձակումները, կիրառել պատժամիջոցներ և անհապաղ հրադադար պարտադրել»,- նշել է Օհանյանը։\nՆրա խոսքով՝ շաբաթներ են անցել, սակայն ԱՄՆ-ի ղեկավարությունից, որն ընդունել է ցեղասպանություն վերապրած իր հայ նախնիներին, որևէ արձագանք չի եղել։\nՕհանյանը նույն կոչով դիմել է նաև Գերմանիայի ղեկավարությանը։\n"
}