{
    "title": "ԱՄՆ-ն Նավալնիի թունավորմանը կարձագանքի համաչափ․ Փոմփեո |azatutyun.am|",
    "text": "azatutyun.am: ԱՄՆ-ի պետքարտուղար Մայք Փոմփեոն գերմանական «Բիլդ» թերթի հարցազրույցում մեկնաբանել է ԱՄՆ-ի դիրքորոշումը ռուսաստանցի ընդդիմադիր գործիչ Ալեքսեյ Նավալնիի թունավորման հետ կապված։\nՆա ասել է, թե որևէ հիմքեր չկան ենթադրելու, թե ԱՄՆ-ի կողմից միջոցներ չեն ձեռնարկվի, քանի որ Վաշինգտոնը անթույլատրելի է համարում քիմիական զենքի կիրառումը։\n«Միացյալ Նահանգները կարձագանքի համաչափ, երբ ամերիկյան կողմի տրամադրության տակ լինեն բոլոր փաստերը», - ասել է Փոմփեոն՝ նշելով, որ ԱՄՆ-ն սպասում է քիմիական զենքի արգելման կազմակերպության հետազոտության արդյունքներին, ինչպես նաև սպասում է, որ Ռուսաստանը հետաքննություն վարի, ինչը թույլ կտա պարզելու՝ ինչպես է տեղի ունեցել Նավալնիի թունավորումը\n"
}