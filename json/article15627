{
    "title": "ՇՎՏՄ-ն խախտումներ է հայտնաբերել բենզալցակայաններում և շինանյութի խանութներում",
    "text": "ՀՀ շուկայի վերահսկողության տեսչական մարմինն (ՇՎՏՄ) այսօր հերթական մշտադիտարկումն է իրականացրել Երևան քաղաքի Էրեբունու վարչական շրջանի առևտրի կենտրոններում, գազալցակայաններում և բենզալցակայաններում: Այս մասին տեղեկացրել է ՀՀ կառավարությունը:\nՊարետատան սահմանած հակահամաճարակային նորմերի պահպանման առնչությամբ հիմանական խնդիրներն առնչվել են բենզալցակայաններին, որոշ չափով նաև շինանյութի խանութներին: Վարչական շրջանում մշտադիտարկումներ իրականացված  երկու գազալցկայաններում որևէ խախտում չի հայտնաբերվել:\nՇինանյութի խանութներում հիմնականում չեն եղել դիմակների համար նախատեսված  հատուկ փակվող աղբամաններ և ջերմաչափման գրացամատյաններ: Դիտարկված թերությունները տնտեսվարողների կողմից տեղում շտկվել են:\nԲենզալցակայաններում հիմնականում բացակայել են դիմակների համար նախատեսված հատուկ փակ աղբամանները և դիմակ կրելը պարտադիր լինելու մասին իրազեկման թերթիկները: Նշված բոլոր խախտումների վերաբերյալ կազմվել են արձանագրություններ, որոնք ներկայացվելու են պարետատուն:\n"
}