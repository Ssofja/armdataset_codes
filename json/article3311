{
    "title": "2020 թվականի հունվարի 1-ից ՀԱՊԿ գլխավոր քարտուղարի նշանակման հարցը համաձայնեցված է. Սեմերիկով |news.am|",
    "text": "news.am։ 2020 թվականի հունվարի 1-ից ՀԱՊԿ գլխավոր քարտուղարի նշանակման հարցը համաձայնեցված է: ՏԱՍՍ-ի հետ հարցազրույցում այդ մասին հայտարարել է ՀԱՊԿ գլխավոր քարտուղարի պաշտոնակատար Վալերի Սեմերիկովը:«Այսօր ես կարող եմ որոշակի վստահությամբ ասել, որ 2020 թվականի հունվարի 1-ից ՀԱՊԿ գլխավոր քարտուղարի նշանակման հարցը համաձայնեցված է:Համապատասխան որոշումը ստորագրվել է ՀԱՊԿ երկրների արտաքին գործերի նախարարների կողմից, նրանք հավանություն են տվել Բելառուսի ներկայացուցիչ Ստանիսլավ Զասի թեկինածությանը ՀԱՊԿ գլխավոր քարտուղարի պաշտոնում նշանակելու համար: Մնում է սպասենք այդ հարցով ՀԱՊԿ Հավաքական անվտանգության խորհրդի կողմից որոշման ստորագրմանը, քանի որ միայն նա է որոշում ընդունում գլխավոր քարտուղարի նշանակման մասին: Հենց որ դա տեղի ունենա, մենք կտեղեկացնենք մեր պետությունների ԶԼՄ-ներին», - նշել է նա:\n"
}