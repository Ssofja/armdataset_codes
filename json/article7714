{
    "title": "Մեկնարկում է պահանջված տեխնոլոգիական մասնագիտություններով խորացված դասընթացներին գրանցման գործընթացը",
    "text": "Ամփոփվել են ՀՀ բարձր տեխնոլոգիական արդյունաբերության նախարարության հայտարարած «Մասնագետների պատրաստման բուհ-մասնավոր հատված համագործակցություն» ծրագրի շրջանակներում հայտարարված  մրցույթների արդյունքները և ընտրվել են բոլոր ուղղություններով դասընթացների կազմակերպման և անցկացման լավագույն ծրագիրը ներկայացրած կրթական հաստատությունները:\nԴասընթացները կազմակերպվելու և անցկացվելու են  հետևյալ տեխնոլոգիական մասնագիտություններով․\n\nJavascript / React.JS\nJavascript / Node.JS\nAndroid\niOS\nC# / .Net\nJava / Spring\nPython\nQuality Engineering\nWeb (HTML/CSS/JS)\nUI/UX\nMachine Learning\nCyberSecurity\nProduct Management\nProject Management\nTechnical Recruitment\nDigital Marketing / SEO, SMM\nSAS Base\n\nՄասնակիցների համար կազմակերպվելու են ընդունելության քննություններ, որոնց արդյունքում, կախված հավաքած միավորներից, պետության կողմից ուսման վարձը կֆինանսավորվի Երևանում 10-80%, մարզերում՝ 30-90%-ի չափով։\nԴասընթացներն անց են կացվելու յուրաքանչյուր ուղղությամբ լավագույն կրթական ծրագրեր ներկայացրած և մրցութային կարգով ընտրված ընկերությունների կողմից, որոնց հետ ընթացքի մեջ են պայմանագրերի կնքման գործընթացները:\nԱշխատաշուկայում մեծ պահանջարկ վայելող մասնագիտությունների ուսուցումը նպատակ ունի հնարավորություն ընձեռելու մատչելի պայմաններով ստանալու խորացված և բարձրակարգ կրթություն, ինչն իր հերթին կբերի ոլորտում որակավորված մասնագետների աճի:\nՇուտով կմեկնարկի նշված տեխնոլոգիական մասնագիտություններով դասընթացներին մասնակցելու դիմումների ընդունումը, ինչի վերաբերյալ տեղեկատվություն պարբերաբար կտեղադրվի նախարարության պաշտոնական կայքում՝ hti.am, և սոցիալական մեդիայի հարթակներում՝\nFacebook-https://www.facebook.com/Hti.Armenia,LinkedIn-https://www.linkedin.com/company/34659163,Telegram-https://t.me/HTI_Armenia,Instagram-https://www.instagram.com/hti_armenia/,Twitter – https://twitter.com/Hti_Armenia :\n"
}