{
    "title": "Հրթիռակոծության հետևանքով իսրայելցի զինվորական է զոհվել, ՀԱՄԱՍ-ն էլ հայտնել է իր առաջնորդներից մեկի մահվան մասին\r\n |factor.am|",
    "text": "factor.am: Գազայի հատվածից Իսրայելի տարածքի հրթիռակոծության հետևանքով իսրայելցի զինվորական է զոհվել։ Այս մասին Twitter-ում գրառմամբ հայտնել է այդ երկրի Պաշտպանության բանակը։Պաղեստինյան ՀԱՄԱՍ շարժման ռազմական թևը հանդիսացող «Իզեդդին ալ-Քասամ» խմբավորումն իր հերթին հայտարարել է Իսրայելի կողմից անկլավի հրթիռակոծության հետևանքով իր առաջնորդներից մեկի՝ Գազայի համար պատասխանատու Բասամ Իսայի զոհվելու մասին, գրում է ՏԱՍՍ-ը։ Տեղական լրատվամիջոցների փոխանցմամբ՝ այսպիսով, Իսան դարձել է 2014 թվականից ի վեր ՀԱՄԱՍ-ի ամենաբարձրաստիճան առաջնորդը, որը սպանվել է Իսրայելի հարձակման հետևանքով։\n"
}