{
    "title": "ԵՀ-ն առաջարկել Է փոխել ԵՄ-ի միգրացիոն համակարգը՝ պարզեցնելով միգրանտների տարաբնակեցումը երկրներում |armenpress.am|",
    "text": "armenpress.am: Եվրահանձնաժողովը (ԵՀ) առաջարկել Է վերանայել Եվրամիության (ԵՄ) գոյություն ունեցող միգրացիոն համակարգը՝ ապահովելու համար Միության բոլոր երկրների ավելի լիակատար մասնակցությունը միգրանտների տարաբնակեցման հարցում: Սեպտեմբերի 23-ին այդ մասին հայտնել Է Եվրահանձնաժողովի ղեկավար Ուրսուլա ֆոն դեր Լյայենը՝ ներկայացնելով ԵՄ-ի նոր միգրացիոն ռազմավարությունը:\n«Միգրացիան միշտ եղել Է եւ կմնա կյանքի գործոն Եվրոպայում: Սակայն աշխարհը փոխվում Է, եւ հին համակարգերն այլեւս պիտանի չեն: Եվրահանձնաժողովն առաջարկել Է նոր միգրացիոն ռազմավարություն, որն արդարացի հավասարակշռություն կապահովի (սեփական սահմանների վերահսկողության համար Միության պետությունների – ծանոթ. խմբ.) պատասխանատվության եւ (միգրանտների տեղավորման հարցում ԵՄ-ի պետությունների միջեւ – ծանոթ. խմբ.) համերաշխության միջեւ»,- հայտարարել Է նա:- Մեր սահմանների վրա միգրացիոն ճնշումը տարբերվում Է, ուստի մենք պետք Է գտնենք բեռի բաշխման նոր հավասարակշռություն:\nԱյժմ այլեւս ծառացած չԷ այն հարցը, թե ԵՄ-ի երկրները պետք Է արդյոք համերաշխություն հանդես բերեն («առաջին գծի» երկրների, ինչպես օրինակ Իտալիայի եւ Հունաստանի հետ միգրանտների ընդունման եւ տարաբնակեցման հարցում – ծանոթ. խմբ.), հարցը սոսկ այն Է, թե դրանք հատակապես ինչպես դա կանեն»:\n«Մեզ անհրաժեշտ Է միգրացիայի վերաբերյալ նոր, հիմնավոր որոշում, որը մեզ թուլ տա հավատարիմ մնալ մեր արժեքներին եւ համապատասխանել նոր, փոփոխվող աշխարհի պայմաններին»,- շարունակել Է նա:\nՖոն դեր Լյայենը չի հայտնել Եվրահանձնաժողովի նոր առաջարկությունների ստույգ պարամետերերը, որոնք կհրապարակվեն սեպտեմբերի 23-ին ավելի ուշ: Սեպտեմբերի 16-ին, ելույթ ունենալով Եվրախորհրդարանում, ֆոն դեր Լյայենը հայտարարել Է, որ Եվրահանձնաժողովը շուտով կառաջարկի լուծարել ԵՄ-ի միգրացիայի հիմնարար համաձայնագիրը՝ Դուբլինյան համակարգը, որը ենթադրում Է, որ միգրանտների ընդունման համար պետք Է պատասխան տա այն երկիրը, որի տարածքով նրանք հայտնվել են ԵՄ-ում:\nԱյդ քայլը, դրա հաստատման դեպքում, ԵՄ-ի երկրներին կզրկի իրենց տարածքում միգրանտների տարաբնակեցումից հրաժարվելու իրավունքից: Եվրահանձնաժողովի առաջարկած ռազմավարությունն այժմ պետք Է ստանա ԵՄ-ի խորհրդի եւ Եվրախորհրդարանի հավանությունը եւ սոսկ այդ դեպքում կմտնի ուժի մեջ, հաղորդել Է ՏԱՍՍ-ը:\n"
}