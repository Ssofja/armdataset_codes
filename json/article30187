{
    "title": "«Ֆեյսբուք»-ը 2632 էջ է ջնջել, որոնց մեծ մասը կապ ունեն Ռուսաստանի հետ|azatutyun.am|",
    "text": "azatutyun.am: «Ֆեյսբուք»-ը 2 հազար 632 էջ, խումբ, օգտահաշիվ է ջնջել, որոնց մեծ մասը կապ ունեն Ռուսաստանի հետ:\nՍոցիալական ցանցի տարածած պաշտոնական հաղորդագրության համաձայն, կասկածելի օգտատերերի կողմից տարածվող նյութերը վերաբերում էին ուկրաինական լուրերին և քաղաքականությանը, Ղրիմին, Դոնբասի հակամարտությանը:\nԲացի Ռուսաստանից, ջնջված էջերի մի մասը կապ ունեն Իրանի, Հյուսիսային Մակեդոնիայի և Կոսովոյի հետ:\n«Ֆեյսբուք»-ն անցյալ տարի մի քանի անգամ Ռուսաստանի և Իրանի կառավարությունների հետ կապ ունեցող հարյուրավոր օգտահաշիվներ ջնջելու մասին էր հայտնել, որոնք, ըստ սոցիալական ցանցի, փորձել են ազդել Մեծ Բրիտանիայի, ԱՄՆ-ի, Մերձավոր Արևելքի և Լատինական Ամերիկայի քաղաքական գործընթացների վրա:\n"
}