{
    "title": "Սևանի մակարդակը 5սմ-ով բարձր է, քան անցյալ տարի․ Վարազդատ Կարապետյան |shantnews.am|",
    "text": "shantnews.am։ Ազգային ժողովում Սևանի հարցով քննարկման ժամանակ «Իմ քայլը» խմբակցության պատգամավոր Վարազդատ Կարապետյանը հայտնեց, որ ներկայում Սևանի մակարդակը մոտ 5 սանտիմետրով ավելի բարձր է, քան նախորդ տարվա նույն ժամանակահատվածում։\nԿարապետյանը նաև նշեց, որ ջրի բարձրացումից հետո սկսվել է ջրի տակ մնացած կոճղերի հատվածների մաքրումը։ Նա հույս հայտնեց, որ նույնը կարվի նաև Սևան լցվող կոյուղաջրերի մաքրման և առհասարակ Սևանի պլանավորման հարցերում։\nԱյսօր ԱԺ ներկայացրած նախագծով Կարապետյանը առաջարկում է սահմանափակել այն հնարավորությունը, երբ ամեն տարի կառավարությունը դիմում է խորհրդարանին, փոփոխություն է անում օրենքում և հավելյալ ջրառ է իրականացնում։ Կարապետյանն առաջարկում է սահմանել, որ տարեկան 170 միլիոն խորանարդ մետրից ավելի ջրառն արգելվում է։\n"
}