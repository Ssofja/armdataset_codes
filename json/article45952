{
    "title": "Չեղարկվել է Մինսկում նախատեսված Եվրասիական տնտեսական ֆորումը |hetq.am|",
    "text": "hetq.am: Եվրասիական տնտեսական ֆորումը, որը նախատեսվում էր անցկացնել 2020 թվականի դեկտեմբերի երկրորդ կեսին Մինսկում, չեղարկվել է։ Այդ մասին հայտնել է Եվրասիական տնտեսական հանձնաժողովի կոլեգիայի նախագահի օգնական Իյա Մալկինան։\n«Այդ հարցը քննարկվում էր Եվրասիական տնտեսական հանձնաժողովի խորհրդի նիստի ժամանակ, որը տեղի է ունեցել երկուշաբթի օրը։ Հաշվի առնելով համաճարակային իրավիճակը՝ որոշում է ընդունվել չեղարկել 2020 թվականի դեկտեմբերի ֆորումը»,- հայտարարել է Մալկինան՝ չորեքշաբթի՝ նոյեմբերի 25-ին տեղի ունեցած առցանց ճեպազրույցի ժամանակ։\nՀոկտեմբերին Մալկինան հայտնել էր բելառուսական կողմի նախաձեռնության՝ Մինսկում դեկտեմբերի երկրորդ կեսին Եվրասիական տնտեսական ֆորում անցկացնելու մասին։\nԵվրասիական տնտեսական միությունը, որպես տարածաշրջանային տնտեսական ինտեգրման միջազգային կազմակերպություն, գործում է 2015 թվականից։ Միությանն անդամակցում են Հայաստանը, Բելառուսը, Ղազախստանը, Ղրղզստանը և Ռուսաստանը։ 2018 թվականի մայիսին Մոլդովան, դիտորդ երկրի կարգավիճակով, միացել է ԵՏՄ-ին։ Ուզբեկստանը նույնպես հայտարարել է ԵՏՄ դիտորդ երկրի կարգավիճակ ստանալու ցանկության մասին։\n"
}