{
    "title": "Սիրիայի խորհրդարանի պատգամավորները մանրամասն տեղեկատվություններ են հաղորդել Արցախի դեմ Ադրբեջանի սանձազերծած պատերազմի մասին",
    "text": "Այսօր Սիրիայի Ժողովրդական Ժողովի հերթական նիստի ժամանակ ելույթ են ունեցել պատգամավորներ Ժիրայր Ռեիսյանը, Նաբիլ Տո’ոմեն և Նորա Արիսյանը: Այս մասին հայտնում է Սիրիայում ՀՀ դեսպանությունը։\nՊատգամավորներն իրենց ելույթներում նախ ներկայացրել են արցախյան հակամարտության պատմությունը և մանրամասն տեղեկատվություններ հաղորդել Արցախի դեմ Ադրբեջանի կողմից սանձազերծած ներկա լայնածավալ պատերազմի մասին:\nՆրանք Սիրիայի ժողովրդի անունից զորակցություն են հայտնել հայ ժողովրդին Արցախում և Հայաստանում՝ դատապարտելով ադրբեջանա-թուրքական և վարձկան ահաբեկիչների տանդեմի կողմից Արցախի և Հայասատանի խաղաղ բնակավայրերի ռմբակոծումը և Արցախի ժողովրդի դեմ իրականացվող լայնամաշտաբ ռազմական ագրեսիան:\n"
}