{
    "title": "Օձունում որսագողության դեպք է բացահայտվել |shantnews.am|",
    "text": "shantnews.am: Սեպտեմբերի 11-ին` ժամը 20:15-ին, ոստիկանության Թումանյանի բաժնի ծառայողները, իրացնելով օպերատիվ տեղեկությունները, ապօրինի որս կատարելու կասկածանքով, Լոռու մարզի Օձուն համայնքի «Յոլկուտ» հանդամասից բերման են ենթարկել Օձուն գյուղի 29-ամյա մի բնակչի:\nՆրա մոտից անձնական խուզարկությամբ պոլիէթիլենային տոպրակի մեջ հայտնաբերվել է մեկ մաքրած թռչուն, որսորդական ողորկափող հրացան՝ փամփշտանոցում մեկ չկրակված փամփուշտով:\nՆյութերի նախապատրաստման ընթացքում տղամարդը բացատրություն է տվել, որ հրացանը պատկանել է հանգուցյալ պապին, իսկ փամփշտանոցի չկրակված փամփուշտը ինքը գնել է Վանաձոր քաղաքից:\nՆշանակվել է դատաձգաբանական փորձաքննություն:\nՀանգամանքները պարզվում են:\nՆախապատրաստվում են նյութեր:\n"
}