{
    "title": "ՊՎԾ–ն ուսումնասիրություն է անցկացնում Ոստիկանությունում. հաշվառման համարանիշերի գնման գործընթացների հետ կապված խախտումներ են հայտնաբերվել",
    "text": "ՀՀ պետական վերահսկողական ծառայությունը տեղեկացնում է, որ տրանսպորտային միջոցների հաշվառման համարանիշերի գնման գործընթացների հետ կապված մայիսի 7-ից Ոստիկանությունում ուսումնասիրություն է իրականացնում, որի արդյունքում հայտնաբերվել են որոշակի խախտումներ։ Հայտարարությունում ասվում է.\n«2019 թվականի մայիսի 7-ից սկսած ծառայությունը ուսումնասիրություն է իրականացնում ՀՀ Ոստիկանությունում՝ կապված տրանսպորտային միջոցների հաշվառման համարանիշերի գնման գործընթացների հետ։\nՈւսումնասիրությունների արդյունքում հայտնաբերվել են որոշակի խախտումներ։ Ուսումնասիրությունները գտնվում են ամփոփման փուլում։ ՀՀ պետական վերահսկողական ծառայությունը առավել բովանդակային պարզաբանում կներկայացնի ուսումնասիրությունների ամփոփումն ավարտելուց հետո»։\n"
}