{
    "title": "Ռուսաստանը կազմակերպում է 500 քաղաքացիների տարհանում Քաբուլից`չորս ռազմական տրանսպորտային ինքնաթիռներով․ ՌԴ ՊՆ |azatutyun.am|",
    "text": "azatutyun.am: Ռուսաստանի պաշտպանության նախարարությունը, Ռուսաստանի նախագահ Վլադիմիր Պուտինի հանձնարարությամբ, կազմակերպում է Աֆղանստանից Ռուսաստանի Դաշնության, ՀԱՊԿ երկրների և Ուկրաինայի ավելի քան 500 քաղաքացիների տարհանում` չորս ռազմական տրանսպորտային ինքնաթիռներով: Այդ մասին այսօր լրագրողներին հայտնել են Ռուսաստանի պաշտպանության նախարարությունից:\n«Թալիբան» շարժման գրոհայինները օգոստոսի 15-ին մտան Քաբուլ և մի քանի ժամվա ընթացքում լիակատար վերահսկողություն հաստատեցին Աֆղանստանի մայրաքաղաքում:\nԱֆղանստանի նախագահ Աշրաֆ Ղանին հայտարարեց, որ հեռանում է երկրից՝ արյունահեղությունը կանխելու համար:\nԱրևմտյան երկրները շարունակում են տարհանել իրենց քաղաքացիներին և վտանգի տակ հայտնված աֆղանցիներին:\n"
}