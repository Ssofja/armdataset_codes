{
    "title": "Քրեակատարողական ծառայությունը միջնորդում է վերացնել Ռոբերտ Քոչարյանին «Իզմիրլյան» բ/կ-ում թողնելու որոշումը |azatutyun.am|",
    "text": "azatutyun.am: Քրեակատարողական ծառայությունը միջնորդություն է ներկայացրել Վարչական դատարան՝ խնդրելով վերացնել Հայաստանի երկրորդ նախագահ Ռոբերտ Քոչարյանին մինչև կորոնավիրուսի համավարակի ավարտը «Իզմիրլյան» բժշկական կենտրոնում թողնելու որոշումը։\nՎարչական դատարանն այդ որոշումը կայացրել է մայիսի վերջին՝ բավարարելով նախկին նախագահ փաստաբան Արամ Օրբելյանի հայցադիմումը: Դատական նիստն ընթացել է դռնփակ ռեժիմով, քանի որ դատարանին ներկայացվել են բժշկական տեղեկություններ։\nԳլխավոր դատախազ Արթուր Դավթյանը նույնպես չի բացառել, որ կբողոքարկեն Վարչական դատարանի որոշումը:\nՌոբերտ Քոչարյանը «Մարտի 1»-ի քրեական գործի շրջանակում մեղադրվում է սահմանադրական կարգի տապալման մեջ և կալանավորված է անցած տարվա հունիսի 25-ից:\nՄայիսի 12-ին նախկին նախագահին վիրահատել են «Իզմիրլյան» բժշկական կենտրոնում:\n"
}