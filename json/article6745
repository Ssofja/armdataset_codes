{
    "title": "Չարենցավան համայնք մուտք գործելու և  ելք կատարելու համար սահմանվելու է հատուկ ռեժիմ․ Ռոմանոս Պետրոսյան",
    "text": "ԹԱՐՄԱՑՈՒՄ\nՏեղեկացնում ենք, որ սույն տեղեկությունը հերքվել է Կոտայքի մարզպետ Ռոմանոս Պետրոսյանի կողմից։ Իսկ Հայկական միասնական տեղեկատվական կենտրոնը տեղեկացնում է, որ պարետի որոշմամբ ուժը կորցրած է ճանաչվել 2020 թվականի մարտի 31-ի «Հայաստանի Հանրապետության Կոտայքի մարզի Չարենցավան համայնքում, բացառությամբ Ֆանտան վարչական բնակավայրի, կիրառվող սահմանափակումների վերաբերյալ» N 25 որոշումը։\nԿոտայքի մարզպետ Ռոմանոս Պետրոսյանը ֆեյսբուքյան իր էջում գրում է․\n«Սիրելի՛ Չարենցավան համայնքի բնակիչներ,Հարգելի՛ քաղաքացիներ,\nՀաշվի առնելով Չարենցավան համայնքում նոր կորոնավիրուսի վարակի համեմատաբար լայն տարածվածությունը (հիմնականում միևնույն վարակի օջախից)՝ ՀՀ պարետի հերթական որոշման համաձայն՝ COVID-19 համավարակի կանխարգելման և տարածման դեմ ծավալվող գործողությունների շրջանակներում, այսօր՝ 31․ՄԱՐՏԻ, 2020թ․ ժամը 18:00-ից սկսած, Կոտայքի մարզի Չարենցավան համայնքում կիրառվելու են հետևյալ սահմանափակումները.\nՉարենցավան համայնքի վարչական սահման մուտք գործելու և վարչական սահմաններից (բացառությամբ՝ Ֆանտան վարչական բնակավայրի) ելք կատարելու համար սահմանվելու է հատուկ ռեժիմ` արգելելով անձանց և տրանսպորտային միջոցների մուտքն ու ելքը՝ բացառությամբ առաջին անհրաժեշտության ապրանքների, պարագաների, սննդամթերքի, դեղորայքի, վառելիքի մատակարարման:\nՉարենցավան համայնք (բացառությամբ՝ Ֆանտան վարչական բնակավայրի) մուտք գործելու սահմանափակման համար բացառություն կսահմանվի մինչև 2020 թվականի մարտի 31-ը՝ ժամը 24։00-ն, Չարենցավան համայնքում և նշված բնակավայրերում մշտական բնակության իրավունք ունեցող կամ փաստացի բնակվող անձանց մուտքն ապահովելու նպատակով;\nՀատուկ ռեժիմի իրականացումն ապահովելու նպատակով ՀՀ Ազգային Անվտանգության Ծառայության և ՀՀ Ոստիկանության կողմից սահմանված վայրերում կտեղադրվեն հատուկ անցակետեր և զննման կետեր՝ Չարենցավան համայնքի վարչական տարածք թույլատրվող անձանց ու տրանսպորտային միջոցների զննումն իրականացնելու նպատակով:\n‼️ Խնդրում եմ ի նկատի առնել․\nՓակվելու են Չարենցավան խոշորացված համայնքի վարչական տարածք մուտք գործող հետևյալ բոլոր ճանապարհները՝\nԱրգել - ԿարենիսԹեղենիք - ԱրզականՀրազդան - ԲջնիՍոլակ - Ալափարս\nԵրևան - Սևան Մ4 մայրուղուց դեպի Չարենցավան քաղաք մտնող խաչմերուկում կտեղադրվի Հսկիչ Անցագրային Կետ՝ իրականացնելու Չարենցավան վարչական տարածք հատուկ ռեժիմով սահմանված կարգով մուտք գործող անձանց և փոխադրամիջոցների զննումն ու հաշվառումը:\nՍիրելինե՛րս,\nՆշված սահմանափակումները կգործեն այսօրվանից՝ 2020 թ․ մարտի 31-ից, ժամը 18։00-ից մինչև 2020թ․ ապրիլի 5-ը՝ ժամը 23։59-ը:\nԽնդրում եմ ըմբռնումով մոտենալ մեր մարզում, և մասնավորապես Չարենցավան համայնքում ՀՀ Կառավարության և պարետի կողմից իրականացվող՝ այս սահմանափակումներին, քանի որ այն ուղղված է բացառապես մեր քաղաքացիների առողջության ու անվտանգության ապահովմանը:\nՀ․Գ․ Չարենցավան համայնքում գործող լրացուցիչ սահմանափակումների հետ կապված հարցերով կարող եք դիմել մարզպետի աշխատակազմ՝ ԹԵԺ ԳԾԻ հետևյալ հեռախոսահամարով․\n095-443844094-441844»\n"
}