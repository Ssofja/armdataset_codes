{
    "title": "Սահմանը հատելիս ՊՇՌ թեստ հանձնելու պահանջը բիզնես ենթատեքստ չունի. նախարար\r\n\r\n\r\n |armenpress.am|",
    "text": "armenpress.am:  ՀՀ առողջապահության նախարար Անահիտ Ավանեսյանի համոզմամբ՝ Հայաստանի սահմանը հատելիս ՊՇՌ թեստի մեթոդով կորոնավիրուսի ախտորոշման անալիզ հանձնելու պահանջը բիզնես ենթատեքստ չունի: Ինչպես կառավարության նիստից հետո լրագրողների հետ զրույցում նշեց նախարարը՝ այդ պայմանն անհրաժեշտ է համավարակը զսպելու համար:\n«Այս մոտեցումն, իհարկե, քաղաքացիների համար լրացուցիչ ֆինանսական բեռ է ստեղծում, բայց այն անհրաժեշտ է վիրուսի տարածումը կանխելու համար: Աշխարհը փորձում է համավարակի պայմաններում վերադառնալ բնականոն կյանքի: Անհնար է սահմանները տարիներով, ամիսներով փակ պահել, ուստի մարդիկ լուծում են որոնում: Դրանցից մեկը ՊՇՌ մեթոդով թեստավորումն է»,- ասաց նախարարը:\n"
}