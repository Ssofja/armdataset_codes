{
    "title": "Անձամբ ինձ հարցաքննության հրավեր չի եղել. Ռոմանոս Պետրոսյանը՝ Աբովյանում մեքենայի հրկիզման գործի մասին |tert.am|",
    "text": "tert.am: Աբովյանի ընտրություններից հետո ես ոչ մի խնդիր չունեմ կուսակցության ներսում՝ թե քաղաքական իմաստով, թե միջանձնային իմաստով: Այս մասին այսօր «Քաղաքացիական պայմանագիր» կուսակցության համաժողովին ասաց Կոտայքի մարզպետ, ՔՊԿ վարչության անդամի թեկնածու Ռոմանոս Պետրոսյանը:\n«Աբովյանում մենք առերեսվել ենք մի իրողության, որը վաղուց պետք է մերժված լիներ և նոր Հայաստանում տեղ չունենար: Ցավոք, այն որոշակի երևեկումներում դեռ իրեն դրսևորեց»,- նշեց մարզպետը:\nԱբովյանի ընտրություններում ՔՊ քաղաքապետի թեկնածու Գրիգոր Գուլյանի ենթաշտաբերից մեկի պետի մեքենայի այրման գործի շրջանակում Գագիկ Ծառուկյանը հարցաքննության էր հրավիրվել, սակայն ՔՊ կողմից որևէ մեկին հարցաքննության չեն կանչել:«Անձամբ ինձ որևէ մարմին որևէ հրավեր չի արել: Իրավապահները շատ լայն, ընդգրկուն քննչական գործողություններ են իրականացնում»,- ասաց նա:\n"
}