{
    "title": "Կառավարությունը հավանություն տվեց «Պետական նպաստների մասին» օրենքի կիրարկումն ապահովելու մասին որոշման  մեջ լրացումներն ու փոփոխությունները կատարելու նախագծին",
    "text": "Կառավարությունը հավանություն տվեց ««Պետական նպաստների մասին» օրենքի կիրարկումն ապահովելու մասին» որոշման մեջ լրացումներն ու փոփոխությունները կատարելու նախագծին։\nՆախագծով առաջարկվում է.\n✅ Տալ հնարավորություն ընտանեկան կամ սոցիալական նպաստ ստացող ընտանիքին՝ ընտանիքի աշխատունակ անդամների (գործազուրկներ, առանձին խմբի գործազուրկներ կամ որևէ սոցիալական խումբ չունեցող անձինք) աշխատանքի անցնելու դեպքում 6 ամիս շարունակել ստանալ նպաստը, ինչպես նաև զբաղվածության ակտիվ ծրագրերի շրջանակներում իրականացվող միջոցառումներից օգտվելու համար, որով կխթանվի տնտեսապես ակտիվ անձանց աշխատանքային գործունեություն ծավալելու ցանկության իրականացումը,\n✅ Ընդլայնել սեզոնային ժամանակավոր աշխատանք կատարող անձանց՝ ընտանիքների անապահովության գնահատման համակարգով տրվող օգնություններից օգտվելու հնարավորությունները,\n✅ Դեպի պետական նպաստն առկա ձգտումների առավելագույնս ապախթանման նպատակով՝ նվազեցնել «բացակա» կամ որևէ սոցիալական խումբ չունեցող անդամներ ունեցող ընտանիքների՝ համակարգով տրվող օգնություններից օգտվելու հնարավորությունը:\n✅ Ընտանիքի անապահովության գնահատման ժամանակ օգտագործվող բնութագրիչները ավելացնել ևս մեկով՝ վարկային պարտավորությունների գծով 100 հազար ՀՀ դրամ և ավելի միջին ամսական մարում կատարելու հանգամանքը:\n"
}