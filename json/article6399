{
    "title": "Ճապոնիայում ուժեղ երկրաշարժի հետևանքով տուժածների թիվն անցել է 100-ը |tert.am|",
    "text": "tert.am: ապոնիայում ժամեր առաջ տեղի ունեցած հզոր երկրաշարժի հետևանքով տուժածների թիվը հասել է 103-ի, հաղորդում է ТАСС-ը:\nԱվելի վաղ հաղորդվել էր 50 տուժածի մասին, որոնց մեծ մասը Միյագի և Ֆուկուսիմա նահանգների բնակիչներ են, որտեղ ցնցումներն ամենաուժեղն են եղել:\nՃապոնիայի վարչապետ Յեսիհիդե Սուգան հայտարարել է, որ երկրաշարժի հետևանքով զանգվածային փլուզումներ ու մեծաթիվ թուժածներ չեն գրանցվել: Երկրի ղեկավարը, միաժամանակ, բնակիչներին կոչ է արել պատրաստ լինել հնարավոր հետցնցումներին ու գիշերային ժամերին փողոց դուրս չգալ:\nՃապոնիայիում ժամեր առաջ 7,1 մագնիտուդ ուժգնությամբ երկրաշարժ է տեղի ունեցել: Երկրի ազգային օդերևութաբանական վարչության տվյալներով՝ երկրաշարժի էպիկենտրոնը գտնվել է հյուսիս-արելյան հատվածում՝ Ֆուկուսիմա պրեֆեկտուրայի շրջանում:\nԱզգային օդերևութաբանական վարչությունը ցունամիի վտանգ է հայտարարել, սակայն ընդգծել է, որ ավերածությունների վտանգ չի սպասվում:\n"
}