{
    "title": "Ադրբեջանցի սահմանապահ է վիրավորվել |azatutyun.am|",
    "text": "azatutyun.am: Պաշտոնական Բաքուն հայտարարում է, որ հայկական զինուժի կրակոցների հետևանքով վիրավորվել է ադրբեջանցի սահմանապահ Ջեյհուն Բայրամովը:\nԱդրբեջանի դիվանագիտական գերատեսչության խոսնակ Լեյլա Աբդուլաևայի խոսքով, միջադեպը տեղի է ունեցել նախօրեին՝ հայ-ադրբեջանական սահմանին:\nԱբդուլաևան նշել է, որ կրակոցները տեղի են ունեցել Հայաստանի վարչապետ Նիկոլ Փաշինյանի՝ ղարաբաղյան հակամարտության հանգուցալուծման անհրաժեշտության մասին հայտարարությունից ժամեր անց:\nՊաշտոնական Երևանն առայժմ չի արձագանքել Ադրբեջանի պնդումներին:\n"
}