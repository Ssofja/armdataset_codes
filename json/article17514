{
    "title": "Բելառուսն ու Ռուսաստանը կդիմակայեն Արևմուտքի հարձակումներին. Լուկաշենկո |tert.am|",
    "text": "tert.am: Բելառուսն ու Ռուսաստանը ոչ միայն կդիմակայեն Արևմուտքի հարձակումներին, այլև կօգտագործեն դրանք համագործակցության ամրապնդման համար: Այս մասին Բելառուսի նախագահ Ալեքսանդր Լուկաշենկոն ասել է Բելառուսի և Ռուսաստանի շրջանների VIII ֆորումի նիստում, փոխանցում է belta.by-ն:\nԼուկաշենկոն երախտագիտություն է հայտնել Վլադիմիր Պուտինին այս դժվարին ժամանակահատվածում Բելառուսի հրապարակավ աջակցության համար՝ հատկապես երկրում իրավիճակն ապակայունացնելու և տնտեսությունը փլուզելու փորձերի ֆոնին:\nԲելառուսի նախագահն ասել է, որ այս հարցը քննարկվել է երկու երկրների ղեկավարների միջև հինգշաբթի տեղի ունեցած հեռախոսազրույցի ընթացքում:\n"
}