{
    "title": "Պատգամավորական մանդատը վայր դրած Արամ Խաչատրյանը աշխատանքի կանցնի կառավարությունում",
    "text": "Ազգային ժողովի «Իմ քայլը» խմբակցության պատգամավոր Արամ Խաչատրյանը, ով հայտնել էր մանդատից հրաժարվելու մասին, աշխատանքի կանցնի գործադիրում: Այդ մասին տեղեկացրել է Խաչատրյանը՝ Ֆեյսբուքի իր էջում:\n«Սիրելի՛ հայրենակիցներ, այսօր պատգամավորական մանդատից հրաժարվելու դիմում եմ ներկայացրել: Տարբեր շահարկումներից զերծ մնալու և բազմաթիվ քաղաքացիների զանգերին ի պատասխան տեղեկացնում եմ, որ մանդատից հրաժարվելը կապված է բացառապես գործադիրում աշխատանքս շարունակելու նպատակով: Այս պահին տարբեր քննարկումներ ենք վարում գործընկերներիս հետ: Ավելի մանրամասն կտեղեկացնեմ որոշակի հստակություն լինելու դեպքում»,- գրել է Խաչատրյանը: \n"
}