{
    "title": "Բոլթոն. Պարսից ծոցում վերջին հարձակման ժամանակ իրանական արտադրության ականներ են կիրառվել |azatutyun.am|",
    "text": "azatutyun.am։ Միացյալ Նահանգների նախագահի ազգային անվտանգության գծով խորհրդական Ջոն Բոլթոնի խոսքով՝ Պարսից ծոցում նավթատար տանկերների դեմ այս ամիս իրականացված հարձակումների հեղինակը ամենայն հավանականությամբ Իրանն է: Այս մասին Բոլթոնը հայտարարել է Աբու Դաբի այցի ժամանակ:«Գրեթե հաստատ կարող եմ պնդել, որ տանկերների դեմ իրականացված հարձակման ժամանակ կիրառվել են իրանական արտադրության ծովային ականներ», - նշել է Բոլթոնը:Սաուդյան «Ամջադ» և «Ալ Մազրուկա», Արաբական Միացյալ Էմիրություններում գրանցված «Ա. Միշել» և նորվեգական դրոշի տակ նավարկող «Անդրեա Վիկտորի» տանկերները հարձակման էին ենթարկվել մայիսի 12-ին:\n"
}