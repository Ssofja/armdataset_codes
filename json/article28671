{
    "title": "ԵԱՀԿ-ն Ռուսաստանին կոչ է արել վերաբացել Բորիս Նեմցովի սպանության գործը |azatutyun.am|",
    "text": "azatutyun.am: ԵԱՀԿ-ն կոչ է արել Ռուսաստանի իշխանություններին վերաբացել Բորիս Նեմցովի սպանության գործը։ Ընդդիմադիր առաջնորդը գնդակահարվել էր հինգ տարի առաջ Մոսկվայի կենտրոնում՝ Կրեմլի մերձակայքում:\n«Նախորդ քննությունն՝ իր թերություններով, այդպես էլ չի պատասխանել առանցքային մի շարք հարցերի», - հայտարարել է ԵԱՀԿ-ն:\nՈղբերգական դեպքից երկու տարի անց չեչեն Զաուր Դադաևը մեղավոր էր ճանաչվել և դատապարտվել 20 տարվա կալանքի, Չեչնիայի ևս 4 քաղաքացիներ էլ ազատազրկվել էին՝ հանցագործությանն աջակցելու համար:\nՔննադատներն ու Նեմցովի հարազատները, մինչդեռ, կասկածներ ունեն, որ սպանությունը պատվիրել էր Ռուսաստանի նախագահ Պուտինի կամ Չեչնիայի առաջնորդ Ռամզան Կադիրովի մերձավորներից մեկը:\n"
}