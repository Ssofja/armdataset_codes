{
    "title": "Օնիկ Գասպարյանը դեռ Շուշիի համար է պատասխան տալու. Նիկոլ Փաշինյան |1lurer.am|",
    "text": "1lurer.am: ՀՀ վարչապետի պաշտոնակատար Նիկոլ Փաշինյանը Կոտայքի մարզի Աբովյան քաղաքում անդրադարձավ ԶՈՒ ԳՇ նախկին պետ Օնիկ Գասպարյանի հայտարարություններին:\n«Դա սարսափելի է»,- ասաց Փաշինյանը:  \n«Էդքան սուտ, խոսակցություն, որ տեղի է ունեցել 10 մարդու ներկայությամբ, էն մարդը, որին ես գեներալ-լեյտենանտի և գեներալ-գնդապետի կոչում եմ տվել, էդ մարդը 10 մարդու ներկայությամբ իր ասածից հրաժարվում է: Օնիկ Գասպարյանը դեռ Շուշիի համար է պատասխան տալու: Ինքը դատարանում պետք է բացատրի, թե Շուշիի օգնության հասնող խումբն ինչու է 1.5-2 օր ուշացումով տեղ հասել»,- ասաց Փաշինյանը:\nՎարչապետի պաշտոնակատարի խոսքով՝ իր քաղաքական հակառակորդներին անընդհատ թվում է, թե նոյեմբերի 9-ից հետո ինքը խուսափելու է խոսել տարբեր դրվագների մասին:\n«Ո՛չ: Մենք ձեզ հետ միասին այս պատմությունը մինչև վերջին դետալը պետք է բացենք: Ընդ որում ինձանից սկսած, իմ գործողություններով: Ասել եմ ու էլի ասելու եմ. եթե մեր ժողովուրդը կգտնի, որ ինձ պետք է պատի տակ գնդակահարի, ես գլուխս կախ էդ պատի տակ կանգնած եմ լինելու: Եկեք փաստերը դնենք կողք կողքի ու որոշում կայացնենք: Բոլորը հավասար դիրքում պետք է լինեն: Էսօր ասում են, այ, եթե էս իշխանությունը մնա, ոչ  մի բան չի բացվի: Հակառակը, եթե էս իշխանությունը չմնա, էդ ժամանակ ոչ մի բան չի բացվի»,- հավելեց Փաշինյանը:\n"
}