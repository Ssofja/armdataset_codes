{
    "title": "Ստեղծվել է «Միացյալ Հայաստան» դաշինքը․ հայտնի է վարչապետի նրանց թեկնածուի անունը",
    "text": "Այսօր ստորագրվել է «Միացյալ Հայաստան» նախընտրական դաշինքի ստեղծման հայտարարագիրը՝ հասարակական, քաղաքական գործիչ Երվանդ Թարվերդյանի, «Հայրենատէր» կուսակցության գլխավոր քարտուղար Հայկ Պողոսյանի, «Հայրենիք և պատիվ» կուսակցության քաղխորհրդի նախագահ Գառնիկ Մարգարյանի միջև: Այդ մասին տեղեկացնում է Երվանդ Թարվերդյանը ֆեյսբուքյան իր էջում։\nՀայտարարագրում մասնավորապես նշված է. «Ստեղծված իրավիճակում համայն հայության ներուժի մեկտեղումը համարելով ապագահ վերելքի և հաղթանակների միակ գրավականը և ուղին, փաստելով, որ հունիսի 20-ի ընտրություններն ամենաբախտորոշն են մեր ազգի վերջին 100-ամյա պատմության մեջ, մենք՝ ներքոստորագրյալ կուսակցություններս ընտրություններին մասնակցելու նպատակով միավորվում ենք «Միացյալ Հայաստան» անվամբ դաշինքի մեջ: Դաշինքի վարչապետի թեկնածուն Երվանդ Թարվերդյանն է»:\n"
}