{
    "title": "Հունիսի 21-ին բոլորիդ հրավիրում եմ Հանրապետության հրապարակ՝ արձանագրելու ոչ բռնի, պողպատյա հեղափոխության հաղթանակը |armtimes.com|",
    "text": "armtimes.com: Գեղարքունքի մարզում, և ընդհանրապես Սոթք-Խոզնավար հատվածում ստեղծված իրադրության հետ կապված մենք մեր դիրքորոշումը ասել ենք. խնդիրը պետք է լուծվի խաղաղ ճանապարհով և միրջազգային մեր գործընկերներ ներգրավմամբ:\nՃամբարակում քարոզարշավի ժամանակ այս մասին խոսեց Նիկոլ Փաշինյանը\n«Այս օրերին մենք ակտիվ համագործակցության և քննարկումների մեջ ենք ՌԴ գործընկերների հետ: Նրանք լայնորեն ներգրավված են: Քայլ-քայլ գնում ենք այդ խնդրի հանգուցալուծմանը:\nԱշխատում ենք նաև միջազգային մեջ գործընկերների՝ ԵԱՀԿ ՄԽ համանախագահության շրջանակներում ևս: Բայց մենք մեր անվտանգային խնդիրները պետք է լուծենք պրոֆեսիոնալ բանակի ստեղծմամբ: Պայմանագրայինը պրոֆեսիոնալը չէ»,-ասաց Փաշինյանը:\nՔարոզարշավի ժամանակ նաև եղավ անդրադարձ քաղաքական ուժերի կողմից հնչող արտահայտություններին ու կարծիքներին, ընտրակաշառքին ու պատասխանատվությանը:\n«Նրանք մեզ ու ձեզ ասում էին «ժեխ»: Հունիսի 20-ին մենք պետք է գնանք ընտրատեղամաս և ցույց տանք, թե ով է «ժեխը» էս հանրապետությունում, էդ բոլոր «ժեխերին» պետք է  ցույց տանք իրենց տեղը ՀՀ-ում, և դա պետք է անի Հայաստանի հպարտ, ազատ, արժանապատիվ քաղաքացին: Հունիսի 21-ին բոլորիդ հրավիրում եմ Հանրապետության հրապարակ՝ արձանագրելու ոչ բռնի, պողպատյա հեղափոխության հաղթանակը»,-ասաց Փաշինյանը:\n"
}