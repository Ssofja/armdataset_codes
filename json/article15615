{
    "title": "Ֆրանսիան և Հունաստանը խոստացել են օդանավեր ուղարկել, բայց հետ են կանգնել խոստումից․ Չավուշօղլու |azatutyun.am|",
    "text": "azatutyun.am: Թուրքիայի արտգործնախարար Մևլութ Չավուշօղլուն «Ենի Շաֆաք» պարբերականին այսօր ասել է, թե Ֆրանսիան և Հունաստանը խոստացել են օդանավեր ուղարկել Թուրքիայում անտառային հրդեհների դեմ պայքարելու համար, բայց հետո վերանայել են որոշումը:\n«Թուրքիան, իհարկե, ընդունում է այլ երկրների առաջարկած օգնությունը: Ֆրանսիան խոստացավ, հետո չեղարկեց առաջարկը, Հունաստանը խոստացավ, հետո հաղորդեց, որ իրենց մոտ էլ կան հրդեհներ»,- ասել է Չավուշօղլուն:\nԱնօդաչուներից ստացված տեսանկարահանումները վկայում են, որ անտառային հրդեհները Թուրքիայում հասել են Միջերկրականի ափին գտնվող Մարմարիս ավանին:\nՀրշեջները և փրկարար ծառայությունները փորձում են օդանավերով և ուղղաթիռներով հասցրած ջրով մարել կրակը:\n"
}