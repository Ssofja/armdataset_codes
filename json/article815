{
    "title": "Փաշինյանը հանդիպել է IRNA գործակալության կառավարող տնօրենի հետ |news.am|",
    "text": "news.am: Պետերբուրգի միջազգային տնտեսական համաժողովի շրջանակում վարչապետ Նիկոլ Փաշինյանը հանդիպել է IRNA գործակալության կառավարող տնօրեն Զիյա Խաշեմիի հետ:Հանդիպման ընթացքում Խաշեմին ընդգծել է երկու երկրների միջեւ բոլոր ոլորտներում երկկողմ կապերի ընդլայնման կարեւորությունը, հատկապես ԶԼՄ ոլորտում: Նա նաեւ նշել է Իրանի եւ Հայաստանի միջեւ լրատվամիջոցների պատվիրակությունների փոխանակման հնարավորությունը՝ հավելելով, որ համագործակցության զարգացումը կհանգեցնի այլ ոլորտներում հարաբերությունների ամրապնդմանը, հաղորդում է ԻՌՆԱ-ն:Մինչ այդ Փաշինյանը երախտագիտություն է հայտնել IRNA գործակալության ղեկավարին ԶԼՄ ոլորտում երկու երկրների միջեւ համագործակցության ընդլայնմանն ուղղված նախաձեռնությունների համար:\n"
}