{
    "title": "Իրանի ԱԳՆ-ն դատապարտել է Իրաքում թուրքական գլխավոր հյուպատոսության աշխատակիցների դեմ իրականացված ահաբեկչական հարձակումը |tert.am|",
    "text": "tert.am: Թեհրանը վճռականորեն դատապարտում է իրաքյան Էրբիլում Թուրքիայի գլխավոր հյուպատոսության աշխատակիցների դեմ իրականացված ահաբեկչական հարձակումը: РИА Новости-ի փոխանցմամբ՝ այս մասին հայատարարել է Իրանի ԱԳՆ պաշտոնական ներկայացուցիչ Աբաս Մուսավին:\nՎերջինս ցավակցություն է հայտնել Թուրքիայի կառավարությանն ու ժողովրդին, ինչպես նաև զոհերի ընտանիքներին:\n«Ահաբեկչությունը սարսափելի երևույթ է, որը զգալի վնաս է հասցրել տարածաշրջանի երկրներին: Դրան դիմակայելու միակ ճանապարհը միջազգային հանրության համատեղ պայքարն է ահաբեկչական խմբավորումների դեմ», - ասել է Մուսավին՝ ընդգծելով, որ անհրաժեշտ է վերջ դնել ահաբեկիչների քաղաքական, ֆինանսական և գաղափարախոսական աջակցությանը:\n"
}