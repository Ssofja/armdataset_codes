{
    "title": "ԵՄ դեսպանը կոչ է արել Ադրբեջանին ստորագրել Ստամբուլյան կոնվենցիան |tert.am|",
    "text": "tert.am: Ադրբեջանում ԵՄ ներկայացուցչությունը և «EU Neighbours east» կազմակերպությունը մարտի 6-ին ճեպազրույց էին կազմակերպել կանանց միջազգային օրվա կապակցությամբ: Այս մասին տեղեկացնում է minval.az կայքը:\nԱդրբեջանում ԵՄ ներկայացուցչության ղեկավար Կյաստուտիս Յանկաուսկասը նշել է. «Ադրբեջանում ավելի քան 100 տարի առաջ կանայք ընտրական իրավունք են ստացել, և մեզ հետաքրքրում է, թե արդյոք Ադրբեջանում վերջերս կայացած արտահերթ խորհրդարանական ընտրություններին կանայք կարողացել են օգտվել իրենց իրավունքներից թե ոչ:\nԱդրբեջանում անցկացվող ԵՄ բոլոր ծրագրերում գենդերային հավասարությունը առաջնահերթություն է: Դրական քայլ կլիներ, եթե Ադրբեջանը միանար Եվրոպայի խորհրդի` կանանց նկատմամբ բռնության կանխմանը վերաբերող Ստամբուլյան կոնվենցիային»:\n"
}