{
    "title": "Փաստաբանների ներկայացուցիչները հանդիպում են գլխավոր դատախազի հետ |news.am|",
    "text": "news.am: Նիկոլ Փաշինյանի հրաժարականի պահանջից միացած եւ նրա նկատմամբ քրեական հետապնդում հարուցելու պահանջ ներկայացնող շուրջ 700 փաստաբանների ներկայացուցիչներն այս պահին հանդիպում են գլխավոր դատախազի հետ։\nԱյս մասին այսօր՝ դեկտեմբերի 22-ին, Հանրապետության հրապարակում ընդդիմության հանրահավաքին հայտարարեց ՀՅԴ անդամ Գեղամ Մանուկյանը։\nՀիշեցնենք, որ այսօր փաստաբանների պալատի դիմաց հավաքվել էին մի քանի հարյուր փաստաբաններ, որոնք երթով շարժվեցին դեպի Ազգային ժողով, այնուհետեւ՝ գլխավոր դատախազություն։\nՓաստաբանները հետեւյալ փաստաթղթերը ներկայացրին․\nա) ԱԺ նախագահին՝ ռազմական դրությունը վերացնելու եւ վարչապետին անվստահություն հայտնելու պահանջը\nբ) փաստաբան հանդիսացող պատգամավորներին՝ «Իմ քայլը» խմբակցությունից դուրս գալու հորդորը\nգ) ՀՀ գլխավոր դատախազին՝ հանցագործության մասին հաղորդումը։\n"
}