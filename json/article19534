{
    "title": "Կորոնավիրուսի վարակակիրների թվով Հնդկաստանն առաջ անցավ Ռուսաստանից |azatutyun.am|",
    "text": "azatutyun.am: Կորոնավիրուսի վարակակիրների թվով Հնդկաստանն առաջ անցնելով Ռուսաստանից հայտնվել է երրորդ հորիզոնականում։\nՀուլիսի 6-ի տվյալներով՝ երկրում հաստատված դեպքերի թիվը 697 հազար 836 է, որից մոտ 24 հազարը հաստատվել է վերջին քսանչորս ժամվա ընթացքում, զոհերի ընդհանուր ցուցանիշը շուրջ 20 հազար է:\nՎարարակիրների թվով երկրորդ երկիրը համարվող Բրազիլիայում մեկ օրում արձանագրվել է ավելի քան 26 հազար նոր դեպք՝ ընդհանուր թիվը հասցնելով 1 միլիոն 603 հազարի, մահացածների թիվը հասել է 64 հազար 867-ի:\nՎարակի բռնկման օջախը համարվող Չինաստանում վերջին մեկ օրվա ընթացքում հաստատվել է ընդամենը 15 նոր դեպք՝ մեծամասնությունը առանց ախտանիշների:\nԿորոնավիրուսի դեպքերի ընդհանուր թիվն աշխարհում մոտենում է 11,5 միլիոնին, մահացածներինը՝ 534 հազարին:\n"
}