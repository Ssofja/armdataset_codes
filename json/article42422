{
    "title": "G20-ի երկրները կձեռնարկեն համալիր միջոցներ՝ միտված միջազգային տնտեսությանն աջակցելուն",
    "text": "«Մեծ քսանյակ»-ի (G20) այսօր կայացած հանդիպման արդյունքով երկրների առաջնորդները հանդես եկան համատեղ հայտարարությամբ, որտեղ նշվում է G20-ի վճռականության մասին Առողջապահության համաշխարհային կազմակերպության, Արժույթի միջազգային հիմնադրամի, Համաշխարհային բանկի, ՄԱԿ-ի ու այլ միջազգային կազմակերպությունների հետ միասին անել ամեն ինչ՝ հաղթահարելու պանդեմիան։ Հայտարարության մեջ ասվում է․ «Ոչ մի ջանք չի խնայվի, թե՛ անհատական, և թե՛ համատեղ՝ \n• Պահպանելու մարդկային կյանքերը,• Պահպանելու մարդկանց աշխատանքն ու եկամուտը,• Վերականգնելու վստահությունը, պահպանելու ֆինանսական կայունությունը, վերականգնելու աճն ու փորձությունից դուրս գալու ավելի ուժեղ,• Նվազեցնելու առևտրի ու համաշխարհային մատակարարումների շղթայի աշխատանքների խափանումները,• Օգնություն տրամադրելու բոլոր այն պետություններին, որոնք դրա կարիքը կունենան,• Համակարգելու հանրային առողջության ու ֆինանսական ոլորտներում անցկացվելիք միջոցառումները։\nԲացի այդ, պայմանավորվածություններ ձեռք բերվեցին առ այն, որ•G20 անդամ երկրները կձեռնարկեն համալիր միջոցներ, որոնք միտված կլինեն միջազգային տնտեսությանն աջակցելուն։\n• G20 ֆինանսների նախարարներն ու կենտրոնական բանկերի ղեկավարները կմշակեն գործողությունների ծրագիր՝ հաղթահարելու կոնորավիրուսի տնտեսական հետևանքները։\n•G20 առաջնորդները ողջունում են Օլիմպիական կոմիտեի՝ ամռանը Տոկիոյում կայանալիք օլիմպիական խաղերի տեղափոխման որոշումը։\n"
}