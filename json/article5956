{
    "title": "ԱՀ նախագահ Արայիկ Հարություննյանն այցելել է Մարտունի, հանձնարարականներ տվել վերականգնման աշխատանքների շուտափույթ մեկնարկի վերաբերյալ",
    "text": "Արցախի Հանրապետության նախագահ Արայիկ Հարություննյանը հայտնում է, որ այսօր այցելել է Մարտունի քաղաք, շրջանային պատասխանատուների և քաղաքաշինության նախարարի ուղեկցությամբ ծանոթացել է պատերազմի հետևանքով շրջկենտրոնում եղած ավերածություններին և տեղում համապատասխան հանձնարարականներ տվել վերականգնման ու վերանորոգման աշխատանքների շուտափույթ մեկնարկի վերաբերյալ:\n«Այնուհետև շրջանի համայնքների ղեկավարների և այլ պատասխանատուների մասնակցությամբ հրավիրել եմ ընդլայնված խորհրդակցություն: Իմ խոսքում ընդգծել եմ, որ առաջնահերթորեն պետք է վերականգնել կյանքի բնականոն հունը՝ շեշտադրելով ենթակառուցվածքային բոլոր խնդիրների լուծումը»,- գրել է ԱՀ նախագահը:\n"
}