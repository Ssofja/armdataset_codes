{
    "title": "Կառավարության որոշմամբ 2021 սեպտեմբերի 15-ից մինչև դեկտեմբերի 15-ը հայտարարվելու են  պահեստազորայինների վարժական հավաքներ",
    "text": "Կառավարության՝ սեպտեմբերի 2-ի հերթական նիստի ընթացքում ընդունվեց չզեկուցվող հարցերի փաթեթը, որի մեջ ներառված էր նաև վարժական հավաքներ հայտարարելու մասին կառավարության որոշումը։ \nԿառավարության որոշմամբ 2021 թվականի սեպտեմբերի 15-ից մինչև դեկտեմբերի 15-ը՝ եռամսյա ժամկետով հայտարարվելու է պահեստազորի առաջին խմբի առաջին կարգում հաշվառված շարքային, ենթասպայական և սպայական կազմերի պահեստազորայինների վարժական հավաքներ։ \nՆախագծում նշվում է, որ վարժական հավաքներին ներգրավվելու են  ընդհանուր մինչև 869 քաղաքացի, որոնցից 576–ը` շարքային կազմի, 107-ը` ենթասպայական կազմի, 186-ը` սպայական կազմի պահեստազորայիններ:\n"
}