{
    "title": "Առաջիկա օրերին ՀՀ որոշ տարածքներում սպասվում է բարձր կարգի հրդեհավտանգ իրավիճակ․ ջերմաստիճանն էապես չի փոխվի",
    "text": "Առաջիկա 5 օրերին Արարատում, Արմավիրում, Վայոց Ձորում, Սյունիքում և Երևանում սպասվում է բարձր կարգի հրդեհավտանգ իրավիճակ: Այս մասին հայտնում են ԱԻՆ–ից։ Ազգաբնակչությանը հորդորում ենք պահպանել հրդեհավտանգության կանոնները:\nՀանրապետության տարածքում` օգոստոսի 21-ի ցերեկը, 22-26-ին` գիշերը և կեսօրից հետո առանձին շրջաններում սպասվում է կարճատև անձրև և ամպրոպ, առանձին հատվածներում հնարավոր է նաև կարկուտ։ Քամին հարավ-արևմտյան՝ 5-10 մ/վ, ամպրոպի ժամանակ սպասվում է քամու ուժգնացում 15-20 մ/վ արագությամբ։\nՕդի ջերմաստիճանն էապես չի փոխվի:\nԵրևան քաղաքում՝ օգոստոսի 21-ի երեկոյան քաղաքի առանձին հատվածներում հնարավոր է կարճատև անձրև և ամպրոպ։ Օգոստոսի 22-26-ը սպասվում է առանց տեղումների եղանակ:\n"
}