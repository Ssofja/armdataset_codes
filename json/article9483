{
    "title": "Կորոնավիրուսի տարածումը մարտահրավեր է բոլոր երկրների համար. Հայաստանը շատ սերտ աշխատելու է Չինաստանի և Իրանի հետ. Մնացականյան |aysor.am|",
    "text": "aysor.am: Կորոնավիրուսի տարածումը մարտահրավեր է բոլոր երկրների համար, լրագրողների հետ զրույցում ասաց ՀՀ արտաքին գործերի նախարար Զոհրաբ Մնացականյանը։\n«Համագործակցային միջոցով գտնել ճանապարհները՝ վերահսկելու իրավիճակը, որպեսզի կանխարգելել ու հաղթահարել այս վարակը, մեզ համար կարևորագույն մոտեցում է», - ասաց նա։\nՄնացականյանի խոսքով՝ Հայաստանը շատ սերտ աշխատելու է և Չինաստանի, և Իրանի հետ։\nԻնչ վերաբերում է Իտալիային, ԱԳ նախարարն ասաց, որ այս հարցը, բնականաբար, չէր կարող վրիպել Հայաստանի ուշադրությունից։\n«Այստեղ նույնպես մենք գնահատում ենք, թե ինչ անհրաժեշտ քայլեր է պետք ձեռնարկել, որ նույնպես միասնաբար աշխատենք՝ թույլ չտալու համաճարակի տարածումը։ Սա է ընդհանուր մոտեցումը», - ասաց նա։\nԻնչ վերաբերում է մյուս օջախներին, Զոհրաբ Մնացականյանն ասաց, որ քննարկվում է հարցը ու ավելի կոնկրետ քաղաքականությունը կարտահայտեն։\n"
}