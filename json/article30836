{
    "title": "Հրաժարականի որոշումս կայացրել եմ, երբ վարչապետը կոչ արեց կռվող տղաներին գալ հրապարակ և վնգստացողներին դուրս մղել. ՊՆ ռազմական վերահսկողական ծառայության նախկին պետ Մովսես Հակոբյան |tert.am|",
    "text": "tert.am: Որոշումս վաղուց եմ կայացրել, որ զորացրվեմ բանակից: Դեռ հոկտեմբերի 5-ին, դրա հիմքերը եղել են: Ինչու այն ժամանակ զեկուցագիր չեմ գրել, որովհետև պատերազմի ընթացքում իմ որոշումը վնաս էր հասցնելու Զինված ուժերին, և որոշել եմ սպասել մինչև պատերազմի ավարտը: Այս մասին լրագրողների հետ հանդիպմանը հայտարարեց ՊՆ ռազմական վերահսկողական ծառայության նախկին պետ, գեներալ-գնդապետ Մովսես Հակոբյանը:\n«Չնայած այդ ընթացքում որոշումս կայացրել եմ, բայց շարունակել եմ իմ հնարավորության սահմաններում աջակցել բանակին, իմ խորհուրդներով, ինչպես նաև ոչ անմիջական, այլ միջնորդների միջոցով՝ ռազմաքաղաքական իշխանությանը»,-նշեց նա, ապա ներկայացրեց, թե երբ է կայացրել վերջնական որոշումը.\n«Որոշումս վերջնական կայացրել եմ ՀՀ վարչապետի՝ գիշերվա հայտարարությունից հետո, երբ կոչ արեց կռվող տղաներին վերադառնալ հրապարակ և «վնգստացողներին» դուրս մղել հրապարակից: Այդ պահին որոշումս կյանքի եմ կոչել և բանակից զորացրվելու զեկուցագիր եմ գրել»,-ասաց նա:\nՀակոբյանը նշեց, թե այդ ընթացքում չի խոսել, քանի որ զինվորականներին չի թույլատրվում հարցազրույցներ տալ, ինքն էլ այդ որոշման հեղինակներից մեկն է եղել:\nԱվելին՝ tert.am-ում։\n"
}