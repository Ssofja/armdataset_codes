{
    "title": "Մհեր Գրիգորյանն ընդունել է Էստոնիայի դեսպանին․ քննարկվել է երկկողմ հարաբերությունների ընդլայնմանն առնչվող հարցեր",
    "text": "Փոխվարչապետի պաշտոնակատար Մհեր Գրիգորյանն ընդունել է Հայաստանում Էստոնիայի արտակարգ և լիազոր դեսպան Րինա Կալյուրանդին (նստավայրը՝ ք. Թբիլիսի):\nՈղջունելով հյուրին՝ փոխվարչապետը, օգտվելով հանդիպման պատեհ առիթից, հաջողություններ է մաղթել դեսպանին հայ-էստոնական հարաբերությունների զարգացման իր կարևոր առաքելության մեջ:\nԶրուցակիցները քննարկել են երկկողմ հարաբերությունների ընդլայնմանն առնչվող հարցեր, անդրադարձել ՀՀ-ԵՄ հարաբերությունների շրջանակին՝ մասնավորապես երկուստեք նշելով ՀՀ-ԵՄ Համապարփակ և ընդլայնված գործընկերության համաձայնագրի կիրարկման կարևորությունը:\nՔննարկվել են նաև տարածաշրջանային զարգացումներին վերաբերող հարցեր: \n"
}