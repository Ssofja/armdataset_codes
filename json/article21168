{
    "title": "Ուկրաինան մտադիր չէ գրոհել իր վերահսկողության տակ չգտնվող տարածքները. Զելենսկիի խոսնակ |tert.am|",
    "text": "tert.am: Ուկրաինայի նախագահ Վլադիմիր Զելենսկիի գրասենյակից մեկնաբանել են Դոնբասում տիրող իրավիճակը: Ինչպես փոխանցում է Военное обозрение պարբերականը, Զելենսկիի խոսնակ Յուլիա Մենդելը հայտարարել է, որ Ուկրաինան մտադիր չէ գրոհել իր վերահսկողության տակ չգտնվող տարածքները:Զելենսկիի թիմը համոզված է, որ խաղաղության կարելի է հասնել միայն բանակցային եղանակով: Միևնույն ժամանակ Մենդելը նշել է, որ Կիևն «արձագանքում է ռուսական զորքերի կուտակումներին Ուկրաինայի հետ սահմանին»: Նրա խոսքով` «նախագահի վարչակազմում տեսնում են, որ արևելյան սահմանների երկայնքով մոտ 40 000 ռուս զինծառայող է կուտակվել»:Աղբյուրը հիշեցնում է, որ ավելի վաղ Կիևից հայտնում էին Դոնբասում 1000 ռուս զինվորի գտնվելու մասին: Այժմ նման հայտարարություններ չեն արվում:  \n"
}