{
    "title": "Արցախի մարդու իրավունքների պաշտպանը հրապարակել է 2018-ի տարեկան հաղորդումը \n|armenpress.am|",
    "text": "armenpress.am: Արցախի Հանրապետության մարդու իրավունքների պաշտպանի պաշտոնական կայքէջում մարտի 30-ին հրապարակվել և ԱՀ Ազգային ժողով է ուղարկվել Արցախի Հանրապետության Մարդու իրավունքների պաշտպանի գործունեության, մարդու իրավունքների և ազատությունների պաշտպանության վիճակի մասին տարեկան հաղորդումը:\n««Մարդու իրավունքների պաշտպանի մասին» ԱՀ օրենքի 30-րդ հոդվածի համաձայն՝ յուրաքանչյուր տարվա առաջին եռամսյակի ընթացքում Մարդու իրավունքների պաշտպանը Ազգային ժողով է ներկայացնում տարեկան հաղորդում՝ նախորդ տարվա իր գործունեության, ինչպես նաև մարդու իրավունքների և ազատությունների պաշտպանության վիճակի մասին: Պաշտպանը հաղորդումը ներկայացնում է նաև պետական իրավասու մարմիններին ու հասարակական կազմակերպություններին և հրապարակում զանգվածային լրատվության միջոցներով»,- նշված է հաղորդագրության մեջ:\nԱրցախի ՄԻՊ-ի տարեկան հաղորդումը հասանելի է հետևյալ հղումով։\n"
}