{
    "title": "Փաշինյանը սգո միջոցառում և պսակադրություն ունեցողներին հորդորեց պահպանել հակահամաճարակային կանոնները\r\n\r\n |armenpress.am|",
    "text": "armenpress.am: ՀՀ վարչապետ Նիկոլ Փաշինյանը սգո միջոցառումներ և պսակադրության արարողություն ունեցող ընտանիքներին հորդորեց արտակարգ դրության ընթացքում պահպանել հակահամաճարակային կանոնները: Այս մասին Փաշինյանն ասաց հունիսի 9-ին հրավիրված ճեպազրույցի ընթացքում:\n«Շատ կարևոր ենք համարում սգո և պսակադրության միջոցառումների իրականացումը պարետատան սահմանած կանոններին համապատասխան: Հորդորում եմ, որպեսզի պսակադրության արարողություն ունեցող ընտանիքներն ու սգակիր ընտանիքները համագործակցեն ՏԻՄ-երի ու ոստիկանության հետ»,- ասաց Փաշինյանը:\n"
}