{
    "title": "Թբիլիսին անցնում է աղբի տեսակավորման |aliq.ge|",
    "text": "aliq.ge: Թբիլիսիի քաղաքային խորհուրդը՝ Սակրեբուլոն հաստատել է թափոնների կառավարման նոր արդյունավետ համակարգի ներդրման հնգամյա ծրագիրը:\nՊլանում թվարկված են կոնկրետ միջոցառումներ՝ նոր համակարգին անցնելու համար: Փաստաթուղթը նախատեսում է՝\n\nԹափոնների կրճատմանը նպաստում\nԱղբի հավաքման ու տեղափոխման կանոնավոր համակարգի ստեղծում\nԹափոնների տեսակավորման աստիճանական անցում\nԱղբատարների շարժի կարգավորում\nՀավելյալ կոնտեյներներ\nՇրջակա միջավայրի աղտոտման հսկողության խստացում\n\nՓաստաթղթում խոսվում է նաև գիտակցության բարձրացմանն ուղղված միջոցառումների մասին: Այդ նպատակով մայրաքաղաքի տարբեր հատվածներում ստենդներ կտեղադրվեն, նաև աղբի տեսակավորման համար տարաներ:Հնգամյա ծրագրին զուգահեռ մայրաքաղաքային մունիցիպալիտետը սկսում է երկարամյա ռազմավարության վրա աշխատել: Թափոնների կառավարման ժամանակակից ու միջազգային ստանդարտներին համապատասխանող մոդելը նախատեսվում է լիարժեքորեն իրագործել 15 տարվա ընթացքում:\nԹափոնների կառավարման հնգամյա պլանը կազմվել է Թբիլիսիի քաղաքապետարանի կողմից՝ միջազգային փորձագետների մասնակցությամբ՝ USAID-ի «Տարածաշրջաններում թափոնների կառավարման տեխնոլոգիա» ծրագրի շրջանակներում:\n"
}