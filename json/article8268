{
    "title": "Հրաձգություն Մայամիում. կա 2 զոհ, 25 վիրավոր |armtimes.com|",
    "text": "armtimes.com: ԱՄՆ-ի Ֆլորիդա նահանգի Մայամի քաղաքի հանդիսությունների սրահում հրաձգություն է սկսվել, ինչի հետևանքով երկու մարդ է զոհվել, 25-ը վիրավորվել են, հաղորդում է Fox News- ը:\nԸստ նախնական տեղեկությունների՝ երեք զինված տղամարդ Country Club առևտրի կենտրոնի հանդիսությունների սրահին են մոտեցել սպիտակ մեքենայով և կրակել ներկաների վրա:\nԿրակողների ինքնությունը դեռ պարզված չէ, վիրավորներից մեկը ծայրահեղ ծանր վիճակում է: Մայիսի 29-ին էլ, դարձյալ Մայամիում, անհայտ անձինք անկանոն կրակել էին փողոցում՝ վիրավորում պատճառելով յոթ մարդու:\n"
}