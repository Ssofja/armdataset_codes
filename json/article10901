{
    "title": "Արսեն Թորոսյանի գլխավորած պատվիրակությունը Իռլանդիայում ծանոթանում է այդ երկրի հակածխախոտային քաղաքականությանը |armenpress.am|",
    "text": "Առողջապահության նախարար Արսեն Թորոսյանի գլխավորած պատվիրակությունը ճանաչողական այցով գտնվում է Իռլանդիայում, որտեղ Հայաստանի Ազգային ժողովի և կառավարության ներկայացուցիչները տեղում ծանոթանում են փոխհամաձայնեցված և արդյունավետ հակածխախոտային քաղաքականությանը:\nԻռլանդիան միջազգայնորեն ճանաչված է որպես ծխախոտի դեմ պայքարի գործում արդյունավետ միջոցառումներ իրականացնող երկիր: Ներկայում Իռլանդիայի իշխանությունների կողմից իրականացվող արդյունավետ հակածխախոտային քաղաքականության շնորհիվ երկրում ծխախոտի օգտագործման մակարդակը ամենացածրներից մեկն է աշխարհում:\nՊատվիրակությունը եղել է Իռլանդիայում գործող Tobacco Free Research Institute-ում և ուսումնասիրել հանրային վայրերում ծխախոտի ծխից ազատվելու Իռլանդիայի փորձը: Նախատեսվում են մի շարք հանդիպումներ և այցեր:\n"
}