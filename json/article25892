{
    "title": "ԱՄՆ-ն խստագույնս դատապարտում է Հայաստան-Ադրբեջան պետական սահմանի երկայնքով տեղի ունեցող բռնությունը",
    "text": "ԱՄՆ Պետդեպարտամենտը  հայտարարություն է տարածել հայ-ադրբեջանական սահմանին տիրող լարված իրավիճակի կապակցությամբ։ Հայտարարությունը ներկայացնում ենք ստորև։\n«ԱՄՆ-ն խստագույնս դատապարտում է Հայաստան-Ադրբեջան պետական սահմանի երկայնքով տեղի ունեցող բռնությունը։ Կոչ ենք անում կողմերին անհապաղ դադարեցնել ուժի կիրառումը, օգտագործել իրենց միջև առկա ուղիղ հաղորդակցության ուղիները, որպեսզի խուսափեն լարվածության հետագա ավելացումից, և խստագույնս հետևել հրադադարին։\nՈրպես ԵԱՀԿ Մինսկի խմբի համանախագահ՝ ԱՄՆ շարունակում է հակված մնալ կողմերին օգնելու հասնել Լեռնային Ղարաբաղի հակամարտության երկարատև, խաղաղ լուծմանը։ Մենք կշարունակենք ակտիվորեն մասնկացել այդ նպատակին հասնելուն ուղղված ջանքերին։\nԱՄՆ-ն միանում է Մինսկի խմբի համանախագահների՝ հնարավորինս շուտ կառուցողական բանակցությունները վերսկսելու և ԵԱՀԿ դիտորդների՝ տարածաշրջան վերադառնալու կարևորությունը շեշտելու կոչին»։\nԹարգմանությունը՝ Լիլիթ Հարությունյանի\n"
}