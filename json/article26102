{
    "title": "Թրամփը հրաժարվել է ուրանի արտադրության քվոտաներ սահմանել |news.am|",
    "text": "news.am։ ԱՄՆ նախագահ Դոնալդ Թրամփը հրաժարվել է երկրում ուրանի արտադրության քվետաներ սահմանել, սակայն դրա փոխարեն դաշնային գործակալությունների խմբին հանձնարարել է անցկացնել 90-օրյա դիտարկում, հայտնում է Reuters-ը:\nԳործակալությունը նշում է, որ Թրամփը գրավոր հուշագրում հայտարարել է, որ համաձայն չէ ԱՄՆ առեւտրի նախարարության քննության հետ, որի եզրակացությամբ՝ ուրանի ներմուծումը կարող է հանգեցնել Միացյալ Նահանգների ազգային անվտանգության թուլացմանը:\nԱՄՆ նախագահը նշել է, թե քանի որ եզրակացությունները «բերել են զգալի մտահոգության», ինքը հանձնարարում է կատարել ավելի խորը դիտարկում:\n«Ներկայումս անհրաժեշտ է անցկացնել այս պահին հարկավոր միջուկային վառելիքի մատակարարումների ամբողջ համակարգի վերաբերյալ ազգային անվտանգության պատկերացումների ավելի ամբողջական վերլուծություն»,- նշված է ԱՄՆ նախագահի հուշագրում:\nԷներգետիկ տեեկատվության վարչակազմի տեղեկություններով՝ 2017 թվականին ԱՄՆում արտադրվել է ուրանի միայն 7 տոկոսը, իսկ մնացյալ մասը երկիր է բերվում Կանադայից, Ավստրալիայից եւ Ռուսաստանից:\n"
}