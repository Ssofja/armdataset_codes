{
    "title": "Լիբանանի տեղեկատվության նախարար Մանալ Աբդել Սամադը հայտարարել է իր հրաժարականի մասին",
    "text": "Լիբանանի տեղեկատվության նախարար Մանալ Աբդել Սամադը հայտարարել է իր հրաժարականի մասին՝ ասելով, որ վարչապետ Հասան Դիաբի կառավարությունը չի կարողացել իրականություն դարձնել Լիբանանի ժողովրդի ձգտումները: Այս մասին հայտնում է aljazeera.com-ը։\nԱռնվազն 728 մարդ վիրավորվել է իշխանությունների հետ բախումների հետևանքով։ Հազարավոր բողոքարարներ դուրս են եկել Բեյրութի կենտրոնական փողոցներ։ Ոստիկանությունն արցունքաբեր գազ է կիրառում նրանց նկատմամբ, ովքեր փորձում են անցնել խորհրդարանի շենքի պատնեշների վրայով: Հաղորդվում է, որ սպանվել է մեկ ոստիկան:\nԲեյրութում տեղի ունեցած պայթյունից հետո Լիբանանի վարչապետ Հասան Դիաբը կոչ է արել վաղաժամկետ ընտրություններ անցկացնել՝ ասելով, որ դա միակ ելքն է երկիրը ճգնաժամից դուրս բերելու համար:\nՊայթյունի հետևանքով զոհվել է առնվազն 158 մարդ, վիրավորվել է ավելի քան 6000 մարդ, սակայն այս թվերը կարող են ավելանալ, քանի որ շարունակվում են անհետ կորածների որոնողափրկարարական աշխատանքները:\n"
}