{
    "title": "Խաղաղության ինստիտուտները կոչ են արել ԵՄ-ին՝ դադարեցնել Թուրքիայի հետ համագործակցությունը |ermenihaber.am|",
    "text": "ermenihaber.am։ Գերմանական առաջատար խաղաղության ինստիտուտները կոչ են արել Եվրամիությանը՝ վերջ դնել Թուրքիայի և նման ավտորիտար պետությունների հետ համագործակցությանը։Նման կոչով են հանդես եկել Բոննի «Կոնվերսիայի միջազգային կենտրոնը» (BICC), Լայբնիցի «Խաղաղության և հակամարտության հետազոտման հեսսենյան հիմնադրամը» (HSFK), Համբուրգի «Խաղաղության ուսումնասիրությունների և անվտանգության քաղաքականության ինստիտուտը» (IFSH) և Դույսբուրգ-Էսսենի համալսարանի զարգացման և խաղաղության ինստիտուտը (INEF)։Բեռլինում հրավիրված մամուլի ասուլիսի ժամանակ հրապարկվել է նշված կառույցների համատեղ հեղինակած «2019թ․ խաղաղության զեկույցը»։ Ի դեպ, զեկույցը հրապարակվում է ամեն տարի՝ սկսած 1987թ․-ից։Զեկույցում խիստ քննադատության է ենթարկվել փախստականների հոսքի դեմ ԵՄ-ի վարած քաղաքականությունը՝ ուշադրություն հրավիրելով այն հանգամանքի վրա, որ միջերկրածովյան տարածաշրջանում գործնականում անտեսվում է մարդկանց կյանքի իրավունքի պահպանման առաջնահերթությունը։ Նշվել է, որ ԵՄ-ն աչք է փակում իր սահմանները հատել փորձող մարդկանց համար ստեղծված ստորացուցիչ վիճակի վրա և նույնիսկ իր վարած քաղաքականությամբ նպաստում է այդ վերաբերմունքի շարունակմանը։ Արձանագրվել է, որ 2000 թ․-ից հետո առնվազն 35․000 մարդ է խեղդվել Եվրոպայի սահմանների մոտ։Հեղինակները քննադատել են նաև Թուրքիայի, Լիբիայի և Սուդանի նման ավտորիտար կառավարման համակարգով աչքի ընկնող երկրների հետ փախստականների ներհոսքի դեմ պայքարի նպատակով ԵՄ-ի համագործակցությունը։ Կոչ անելով վերջ դնել ավտորիտար և բռնատիրական պետությունների հետ համագործակցությանը՝ խաղաղության ինստիտուտները զգուշացրել են այդ համագործակցության հնարավոր ռիսկերի մասին։Մասնավորապես ընդգծվել է, որ ավտորիտար ռեժիմների հետ համագործակցության արդյունքում այդ երկրներում կարող են արգելակել ժողովրդավարական գործընթացները, ինչը կարող է հանգեցնել նոր ճգնաժամերի և գաղթի նոր ալիքների առաջացմանը։\n"
}