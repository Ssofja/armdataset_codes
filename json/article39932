{
    "title": "Կրեմլը տեսնում է զինադադարի խախտման մասին երկու կողմերի զեկույցները․ Պեսկով",
    "text": "Կրեմլը չափազանց կարևոր է համարում Լեռնային Ղարաբաղի վերաբերյալ պայմանավորվածությունների կատարումը, որպեսզի հետագայում հակամարտության կողմերը լիովին հրաժարվեն ռազմական գործողություններից և անցնեն կարգավորման դիվանագիտական   միջոցների: Ինչպես հաղորդում է ТАСС-ը, այս մասին այսօր լրագրողների հետ զրույցում ասել Ռուսաստանի Դաշնության նախագահի մամուլի քարտուղար Դմիտրի Պեսկովը։\n«Մենք բարձր ենք գնահատում համաձայնեցված փոխըմբռնումը, հումանիտար դադարի մասին որոշումը, որը ձեռք է բերվել Հայաստանի, Ռուսաստանի Դաշնության և Ադրբեջանի արտաքին գործերի նախարարությունների ղեկավարների շփումների արդյունքում»,- նշել է նա։\nՊեսկովը շեշտել է, որ այժմ Մոսկվան «շատ ուշադիր հետեւում է իրավիճակին, Կրեմլը տեսնում է զինադադարի խախտման մասին զեկույցներ երկու կողմերից էլ:\n«Մենք կարծում ենք, որ ձեռք բերված պայմանավորվածությունների իրականացումը չափազանց կարևոր է ռազմական գործողություններից լիովին դուրս գալու և ապագայում հակամարտության կարգավորումը քաղաքական և դիվանագիտական միջոցների տեղափոխելու համար»,- շեշտել է Կրեմլի ներկայացուցիչը:\nԹարգմանությունը՝ Վաղինակ Ասատրյանի։\n"
}