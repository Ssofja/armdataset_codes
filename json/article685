{
    "title": "ԱՀ պարետի որոշմամբ՝  հատուկ ռեժիմ է սահմանվում Հադրութի շրջանի չորս համայնքներում",
    "text": "Արցախի Հանրապետության Պարետ, պետական նախարար Գրիգորի Մարտիրոսյանը ստորագրել է որոշում (http://bit.do/fFWoD), համաձայն որի, հատուկ ռեժիմ է սահմանվում Հադրութի շրջանի\n\nՀարթաշեն,\nՔյուրաթաղ,\nԱկնաղբյուր\nՈւխտաձոր համայնքներում:\n\nՀամայնքների վարչական սահմանները ներառող ընդհանուր տարածք մուտք գործելու և ելք կատարելու սահմանափակումները կիրառվելու են հունիսի 11-ին՝ ժամը 14-ից սկսած:\nՀատուկ ռեժիմ կիրառելու անհրաժեշտությունը ծագել է կորոնավիրուսով հիվանդ Ստեփանակերտի բնակչի շփման շրջանակը պարզելու արդյունքում:\nՎարակված անձը համայնքերից մեկում մասնակցել էր սգո արարողության:Համայնքներում կասկածվող շրջանակներից թեստավորման նպատակով նմուշառում է իրականացվում:\nԱյս ու սանիտարահիգիենիկ միջոցառումների մասին կտրվի լրացուցիչ տեղեկատվություն:\n"
}