{
    "title": "Արսեն Թորոսյանը նշանակվել է վարչապետի աշխատակազմի ղեկավար․ Էդուարդ Աղաջանյանը ազատվել է պաշտոնից",
    "text": "ՀՀ վարչապետ Նիկոլ Փաշինյանի որոշմամբ Էդուարդ Աղաջանյանը ազատվել է ՀՀ վարչապետի աշխատակազմի ղեկավարի պաշտոնից։\n«Ղեկավարվելով «Հանրային ծառայության մասին» Հայաստանի Հանրապետության օրենքի 9-րդ հոդվածի 13-րդ մասով՝ Էդուարդ Աղաջանյանին ազատել Հայաստանի Հանրապետության վարչապետի աշխատակազմի ղեկավարի պաշտոնից»,- նշված է որոշման մեջ։\nՆիկոլ Փաշինյանը նաև որոշում է կայացրել ՀՀ վարչապետի աշխատակազմի ղեկավարի պաշտոնում նշանակել առողջապահության արդեն նախկին նախարար Արսեն Թորոսյանին։\n«Ղեկավարվելով «Հանրային ծառայության մասին» Հայաստանի Հանրապետության օրենքի 9-րդ հոդվածի 13-րդ մասով՝ Արսեն Թորոսյանին նշանակել Հայաստանի Հանրապետության վարչապետի աշխատակազմի ղեկավար»,- նշված է վարչապետի որոշման մեջ։\nՀիշեցնենք, որ Արսեն Թորոսյանի՝ առողջապահության նախարարի պաշտոնից ազատման հրամանը նախագահը ստորագրել է հենց այսօր։ Նախարար է նշանակվել Անահիտ Ավանեսյանը։\n"
}