{
    "title": "Գորիսի փոխքաղաքապետին մեղադրանք է առաջադրվել |1lurer.am|",
    "text": "1lurer.am: Քննչական կոմիտեն խուլիգանություն հոդվածով մեղադրանք է առաջադրել Գորիսի փոխքաղաքապետին, այս մասին հայտնել է Մենուա Հովսեփյանի պաշտպան Արմեն Մելքոնյանը։\nԳորիսի փոխքաղաքապետի նկատմամբ խափանման միջոց է ընտրվել՝ ստորագրությունը չհեռանալու մասին։\nՔննչական կոմիտեից հայտնել են, որ այս պահին Մեղրիում ու Ագարակում վարչապետի դեմ բողոքի ակցիաների գործով կա ձերբակալված 23 քաղաքացի։\nՀավելենք, որ Երևան քաղաքի ընդհանուր իրավասության դատարանը՝ նախագահությամբ ՀՀ Սահմանադրական դատարանի նախկին անդամ Կիմ Բալայանի որդու՝ դատավոր Դավիթ Բալայանի, քիչ առաջ ոչ իրավաչափ է ճանաչել Մենուա Հովսեփյանին ձերբակալելու վերաբերյալ ՔԿ քննիչի որոշումը։\nՀովսեփյանը ձերբակալվել էր ՔՕ 38-258-րդ հոդվածի 1-ին մասով նախատեսված արարք կատարելու կասկածանքով, այն է՝ խուլիգանություն կազմակերպելը։\n"
}