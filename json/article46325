{
    "title": "Մի խումբ քաղաքացիներ բողոքի ակցիա են արել ՊՆ-ի դիմաց |1lurer.am|",
    "text": "1lurer.am: Այսօր ՀՀ ՊՆ-ի դիմաց բողոքի ակցիա են արել մարզերից ժամանած մի խումբ քաղաքացիներ, որոնք մասնակցել են արցախյան ռազմական գործողություններին: Նրանք բողոքում են, որ իրենց անունները որևէ տեղ նշված չեն:\nՆրանց խոսքով՝ չկան ո՛չ իրենց զինվորական գրքույկները, ո՛չ փաստաթղթեր, որտեղ նշված լինի, որ իրենք պատերազմի մասնակից են:\nՔաղաքացիներին ՊՆ-ից ուղղորդել են Կենտրոնական զինկոմիսարիատ:\nԻնչպես հայտնում է «Լուրերի» թղթակիցը, քաղաքացիները ներկայումս Կենտրոնական զինկոմիսարիատում են: Զինկոմիսարիատից երեք քաղաքացու հրավիրել են ներս՝ զրուցելու:\n"
}