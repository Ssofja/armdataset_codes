{
    "title": "Խախտումներ` ընտրությունը դեռ չսկսած. Շուռնուխում հանձնաժողովի նախագահը կնիքը տուն է տարել  |tert.am|",
    "text": "tert.am: Եթե ընտրախախտումները սովորաբար գրանցվում են ընտրական պրոցեսի ընթացքում, Շուռնուխ գյուղի ընտրատեղամասի հանձնաժողովի նախագահը կնիքը հետը տուն է տարել: Սա կոպտագույն խախտում է, քանի որ, ըստ օրենքի պահանջի, մինչև ընտրական պրոցեսի սկսվելը կնիքը պետք է լինի պահարանում ու չոր վիճակում:\nՇուռնուխ համայնքի ղեկավար Հակոբ Արշակյանը տեղեկացրեց, որ խախտումն արձանագրվել է.\n«Կնիքը հետը տուն էր տարել: Արձանագրությունը կազմել ենք, բայց հրաժարվել է անցկացնել գրանցամատյանի մեջ: Բայց արձանագրությունը կազմվել է, հանձնաժողովի նախագահն էլ ստորագրել է: Ընդհանուր առմամբ, ամեն ինչ հանգիստ է, դեռևս միայն այս խախտումն է արձանագրվել (ժամը 10.10-ի դրությամբ, խմբ.)»:\nՀարցին, թե ինչու չի ցանկանում անցկացնել գրանցամատյանի մեջ ու ինչու էր կնիքը հետը տուն տարել, հանձնաժողովի նախագահը նշել է, թե՝ այդպես էր պետք:\n"
}