{
    "title": "Բայդենի երդմնակալության արարողության ժամանակ տագնապի ազդանշան է հնչել |azatutyun.am|",
    "text": "azatutyun.am: Միացյալ Նահանգների ընտրված նախագահ Ջո Բայդենի երդմնակալության արարողության փորձը երեկ ընդհատել է տագնապի ազդանշանը: Պարզվել է, որ պատճառը Կապիտոլիումի հարակից թաղամասում փոքր հրդեհն է եղել: Այդուհանդերձ, միջոցառման բոլոր մասնակիցները տարհանվել են:\nԲայդենն ինքը չի մասնակցել փորձին: Մասնակիցների թիվը արարողությանը, որը պետք է տեղի ունենա Կապիտոլիումի աստիճաններին վաղը, արդեն կրճատվել է՝ կորոնավիրուսի համաճարակի հետ կապված սահմանափակումների պատճառով:\nԱՄՆ մայրաքաղաքում իրավիճակը լարված է: Ազգային գվարդիայի հազարավոր զինվորներ Վաշինգտոն են բերվել:\n"
}