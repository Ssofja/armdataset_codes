{
    "title": "Վրաստանում առաջին անգամ կորոնավիրուսի «բրիտանական» շտամով վարակման դեպք է հայտնաբերվել   |tert.am|",
    "text": "tert.am: Վրաստանում բժիշկներն առաջին անգամ հայտնաբերել են կորոնավիրուսի նոր շտամը, որը տարածվել է Մեծ Բրիտանիայից: ТАСС գործակալության փոխանցմամբ՝ այս մասին հայտնել են Վրաստանի առողջապահության նախարարության հիվանդությունների վերահսկման ազգային կենտրոնից:\n«Մենք երեք կասկածելի դեպք ենք ուսումնասիրել: Երկու դեպքում նոր շտամի գոյությունը չի հաստատվել, սակայն երրորդի պարագայում, որի փորձանմուշը վերցրել էինք դեկտեմբերին, հաստատվել է S գենի մուտացիան, որը բնորոշ է «բրիտանական» շտամին»,- ասվում է կենտրոնի հայտարարության մեջ:\nԳերատեսչության տվյալներով՝ վիրուսի նոր տեսակով վարակված անձը 50-անց տղամարդ է: Նրա վիճակը բավարար է: Նա գտնվում է մեկուսացման մեջ:\n"
}