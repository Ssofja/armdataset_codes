{
    "title": "Փաշինյանը ցավակցություն է հայտնել չեխ փաստաբան և լրագրող Դ․ Մազալովայի մահվան կապակցությամբ",
    "text": "ՀՀ վարչապետ Նիկոլ Փաշինյանը «Թվիթեր»-ի իր օգտահաշվում ցավակցություն է հայտնել չեխ փաստաբան և լրագրող Դանա Մազալովայի մահվան կապակցությամբ։ \n«Խորը վշտով տեղեկացա չեխ փաստաբան և լրագրող Դանա Մազալովայի մահվան լուրի մասին։ Նա 1988 թվականի երկրաշարժից հետո ներգրավված էր հայանպաստ գործունեության մեջ, և նրա հարուստ փաստագրական ժառանգությունը մեծ հետք է թողել Արցախի խնդրի անաչառ լուսաբանման հարցում»,- գրել է վարչապետը։\nՀիշեցնենք, որ Դանա Մազալովան կյանքից հեռացել է 2020թ սեպտեմբերի 4-ին Պրահայի Վինոհրադյան հիվանդանոցում։\n"
}