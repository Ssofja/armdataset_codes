{
    "title": "Հակառակորդի կողմից Հրազդանի ՋԷԿ-ի թիրախավորման վերաբերյալ տեղեկատվությունն սուտ է․ ԱԱԾ-ն հայտարարություն է տարածել",
    "text": "ԱԱԾ-ն հայտարարություն է տարածել, որը ներկայացնում ենք ստորև․\n«Հարգելի՛ հայրենակիցներ\nՍոցիալական ցանցերում առկա և ադրբեջանական հետք ունեցող կեղծ էջերի միջոցով այսօր տարածվել է տեղեկատվություն, հակառակորդի կողմից Հրազդանի ՋԷԿ-ի՝ իբր թիրախավորման վերաբերյալ, որտեղ նաև հարակից համայնքների բնակիչներին կոչ է արվել թողնել իրենց տներն ու հեռանալ բնակավայրերից:\nՀՀ ազգային անվտանգության ծառայությունը կոչ է անում տուրք չտալ նմանօրինակ ապատեղեկատվություններին, խուճապի չմատնվել, պահպանել զգոնությունը և հետևել բացառապես պաշտոնական լրահոսին»:\n"
}