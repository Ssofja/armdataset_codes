{
    "title": "Քոչարյանի և մյուսների պաշտպանների միջնորդությունը մերժվեց. Նիստը կնախագահի Դանիելյանը |aysor.am|",
    "text": "aysor.am: Վերաքննիչ քրեական գործերով դատարանը՝ դատավոր Արմեն Դանիելյանի նախագահությամբ, չբավարարեց Քոչարյանի փաստաբանների միջնորդությունը՝ ինքնաբացարկ հայտնելու վերաբերյալ։ Այսինքն՝ դատախազության և տուժող կողմի ներկայացուցիչների բողքների քննության դատական նիստը կշարունակի նախագահել Դանիելյանը։\nՌոբերտ Քոչարյանի պաշտպանական խումբը դատավոր Դանիելյանին ինքնաբացարկ հայտնելու միջնորդություն էր ներկայացրել։ Այս գործով մյուս մեղադրյալներ Սեյրան Օհանյանի, Յուրի Խաչատուրովի պաշտպանները ևս միացել էին ներկայացված միջնորդությանը՝ պատճառաբանելով, որ դատավոր Արմեն Դանիելյանը կողմնակալ է, իսկ այս բողոքների քննության համար նրա ընտրությունը կատարվել է խախտումներով։\nԴատախազները և տուժողի ներկայացուցիչ Սեդա Սաֆարյանը առարկել էին ներկայացված միջնորդությանը։\n"
}