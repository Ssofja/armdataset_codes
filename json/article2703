{
    "title": "Գերիների փոխանակման գործընթացը շարունակվում է. Մարիա Զախարովա\r\n |1lurer.am|",
    "text": "1lurer.am: Նոյեմբերի 9-ի եռակողմ հայտարարության ստորագրումից հետո տեղի է ունենում ինչպես ԵԱՀԿ Մինսկի խմբի, այնպես էլ այլ միջազգային կազմակերպությունների գործունեության համապատասխանեցում ընդունված փաստաթղթի դրույթներին: Այդ մասին ճեպազրույցի ժամանակ ասել է ՌԴ ԱԳՆ ներկայացուցիչ Մարիա Զախարովան: \nՆա նշել է, որ տեղի ունեցող բոլոր գործընթացները պետք է կարգավորվեն միջազգային կառույցների ինստիտուցիոնալ և համակարգված գործունեությամբ:  \nԱնդրադառնալով դեկտեմբերի 11-12-ը Ադրբեջանի զինուժի կողմից զինադադարի խախտումներին՝ Զախարովան հայտարարել է, որ ՌԴ-ն ձգտում է անել հնարավորը տարածաշրջանում կայունության հարատև հաստատման համար՝ հույս հայտնելով, որ կողմերը նույնպես կորդեգրեն նույն դիրքորոշումը: \nԻնչ վերաբերում է տարածաշրջան այցի ընթացքում ԵԱՀԿ ՄԽ համանախագահների կազմում ռուս համանախագահի բացակայությանը, ՌԴ ԱԳՆ ներկայացուցիչն ասել է, որ դրա մեջ պետք չէ որոնել քաղաքական ենթատեքստ, դա պարզապես լոգիստիկ հարց էր: \nՌուս խաղաղապահների նկատմամբ Ադրբեջանի խորհրդարանի փոխնախագահի հայտարարությունների մասով Զախարովան նշել է, որ հակամարտության կողմերի որևէ ներկայացուցչի հայտարարություն պետք է ուղղված լինի միայն հիմնախնդրի կարգավորմանը: \nՆա հայտնել է, որ կողմերի միջև գերիների փոխանակման գործընթացը շարունակվում է, իսկ տեղում առաջացող բոլոր հարցերը, կարգավորվում են այն խողովակների միջոցով, որոնք ռուսական կողմը պահպանում է Երևանի և Բաքվի հետ: \n"
}