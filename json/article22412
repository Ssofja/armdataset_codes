{
    "title": "Հրաչյա Հակոբյանը դատի է տվել Արթուր Դանիելյանին, Նարեկ Սամսոնյանին, Մարինա Խաչատրյանին եւ Գագիկ Համբարյանին |armtimes.com|",
    "text": "armtimes.com: ՀՀ ԱԺ «Իմ քայլը» խմբակցության պատգամավոր Հրաչյա Հակոբյանը դատի է տվել «Քաղաքացիական գիտակցություն» ՀԿ նախագահ Նարեկ Սամսոնյանին, «Ադեկվադ» միաբանության հիմնադիր Արթուր Դանիելյանին, Երեւանի ավագանու նախկին անդամ Մարինա Խաչատրյանին եւ քաղաքագետ Գագիկ Համբարյանին։\nԱյս մասին տեղեկանում ենք Դատական տեղեկատվական համակարգից։\nՀակոբյանը պահանջում է հրապարակային հերքել եւ ներողություն խնդրել պատիվը, արժանապատվությունը եւ գործարար համբավը արատավորող վիրավորական եւ զրպարտող արտահայտությունները:\nՊատգամավորն ասաց, որ պատասխանող 4 անձանց էլ դատի է տվել նույն պատճառով՝ զրպարտության համար. «Ակնհայտ սուտ տեղեկություն են տարածել իմ վերաբերյալ՝ ծխախոտի մաքսանենգության մասին»։  \nՀակոբյանը նշեց, որ ֆինանսական փոխհատուցում այս պահին չի պահանջում, սակայն յուրաքանչյուր պահի, կախված իրավիճակից, կարող է նաեւ գումարի պահանջ ներկայացնել։\n"
}