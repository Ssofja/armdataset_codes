{
    "title": "Անհրաժեշտ են սահմանադրական փոփոխություններ՝ վերադարձ կառավարման նախագահական մոդելին. «Հանրապետություն» կուսակցություն",
    "text": "«Հանրապետություն» կուսակցության քաղաքական խորհուրդը Սահմանադրության ընդունման օրվա կապակցությամբ հայտարարություն է տարածել՝ կարևորելով սահմանադրական փոփոխությունները և վերադարձը կառավարման նախագահական մոդելին:\n«Հուլիսի 5-ին Հայաստանը նշում է Սահմանադրության օրը՝ ի պատիվ 1995 թ. ընդունված առաջին Սահմանադրության: Ցավոք, այդ օրը քաղաքական պատճառներով չդարձավ համաժողովրդական տոն և չընկալվեց Սահմանադրության՝ հիմնարար արժեք ու Հիմնական օրենք լինելու բովանդակային էությունը:\nՇնորհավորելով բոլորիս Սահմանադրության օրվա առիթով՝ նորից ու նորից հայտարարում ենք, որ Հայաստանի Հանրապետության քաղաքական ու ազգային անվտանգության ապահովման, զարգացման ու կայունացման համար անհրաժեշտ են սահմանադրական փոփոխություններ՝ վերադարձ կառավարման նախագահական մոդելին:\n«Հանրապետություն» կուսակցությունը մշտապես դեմ է եղել կառավարման խորհրդարանական մոդելին, որը անցած տարիներին ապացուցեց ճգնաժամերի կառավարման իր անկարողությունը՝ երկիրը դնելով պերմանենտ ընտրությունների հարթության մեջ, և այսօր էլ կոչ է անում օր առաջ նախաձեռնել Սահմանադրության փոփոխություններ»,- ասված է «Հանրապետություն» կուսակցության հայտարարության մեջ:\n"
}