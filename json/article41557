{
    "title": "Նպաստ ստացող ունենք, որ ամիսը 1 միլիոն դրամ վարկ է փակում․ Փաշինյան |shantnews.am|",
    "text": "shantnews.am: Կառավարության այսօրվա նիստի ժամանակ քննարկվող նախագծերից մեկով առաջարկվում է նպաստ ստանալու համակարգից հանել այն մարդկանց, որոնք ամսական 100 հազար դրամից ավելի վարկ են փակում։\n«Նպաստ ստացող ունենք, որ ամիսը 1 միլիոն դրամ վարկ է փակում։ 1 միլիոն, 800 հազար, 500 հազար … Այսինքն` պետությունից որպես անապահով ակնկալում են 30 հազար դրամ ամիսը, բայց հետո ամիսը 700 հազար դրամ վարկ են փակում։ Ասենք, օրինակ` ավտոմեքենա է առել, «Բրաբուս» է առել ու վարկ է փակում»,- այս համատեքստում ասաց վարչապետ Նիկոլ Փաշինյանը։\nՎարչապետն ասաց, որ արդեն 1 տարի խոսել են այս մասին, և դա լավ է, որպեսզի հանրությունը տեղյակ լինի փոփոխություններից։\nԿառավարության այսօրվա նիստում ընդունվեց այդ նախագիծը։\n"
}