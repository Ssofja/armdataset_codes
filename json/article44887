{
    "title": "ԵՄ փոխնախագահի ու Բարձր հանձնակատարի համատեղ հայտարարությունը Բելառուսում տեղի ունեցած ընտրությունների վերաբերյալ",
    "text": "ԵՄ փոխնախագահ Ժոզեֆ Բորելի ու Բարձր հանձնակատար Օլիվեր Վարհեկյեյի համատեղ հայտարարությունը Բելառուսում տեղի ունեցած նախագահական ընտրությունների մասին․\n«Նախագահական ընտրությունները Բելառուսում տեղի ունեցան օգոստոսի 9-ին: Եվրոպական միությունը քանիցս բարձրաձայնել է, որ ընտրությունները պետք է անցկացվեն պատշաճ մակարդակի վրա: Ընտրություններին հաջորդած գիշերն ուղեկցվում էր պետության կողմից խաղաղ ցուցարարների դեմ կիրառված անհամաչափ ու անընդունելի բռնություններով: Ըստ հաղորդումների՝ այդ պատճառով մի մարդ զոհվել է, շատերը՝ վնասվածքներ ստացել: Մենք դատապարտում ենք բռնությունը ու կոչ ենք անում անհապաղ ազատ արձակել բոլոր նրանց, ովքեր բերման են ենթարկվել անցած գիշեր: Բելառուսի իշխանությունները պետք է երաշխավորեն, որ հավաքների ազատության հիմնարար իրավունքը կպահպանվի: \nՈրպես շարունակություն աննախադեպ միասնության՝ հանուն ազատ ընտրությունների ու ժողովրդավարության, Բելառուսի ժողովուրդն ակնկալիք ունի, որ իրենց քվեների հաշվարկը կլինի արդար: Առանցքային է, որ ԿԸՀ-ն հրապարակի տվյալներ, որոնք արտահայտում են Բելառուսի ժողովրդի ընտրությունը: \nՄիայն մարդու իրավունքների, ժողովրդավարության, ազատ ու արդար ընտրությունների պահպանումը կերաշխավորի Բելառուսի կայունությունն ու ինքնիշխանությունը: Մենք կշարունակենք հետևել զարգացումներին, որպեսզի գնահատենք, թե ինչպիսին պետք է լինի ԵՄ արձագանքն ու հարաբերությունները Բելառուսի հետ հետագա զարգացումների լույսի ներքո»:\n"
}