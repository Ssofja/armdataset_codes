{
    "title": "«Վրացական երազանքի» ևս մեկ պատգամավոր վայր դրեց մանդատը |aliq.ge|",
    "text": "aliq.ge։ «Վրացական երազանքի» ևս մեկ պատգամավոր՝ Օթար Չրդիլելին որոշում է կայացրել հրաժարվել մանդատից։ Այս մասին նա տեղեկացրել է ֆեյսբուքյան իր էջում։ Չրդիլելին 15-րդ պատգամավորն է, ով լքեց խորհրդարանական մեծամասնությունը՝ նոյեմբերի 14-ից հետո, երբ իշխող կուսակցությունը տապալեց համամասնական ընտրությունների անցում ենթադրող սահմանադրական փոփոխությունների նախագիծը։\nՕթար Չրդիլելին ընտրվել էր Վրաստանի 8-րդ և 9-րդ գումարման խորհրդարան՝ «Վրացական երազանք» կուսակցական ցուցակով։ Ըստ ընդունված կարգի՝ նրա տեղը զբաղեցնում է համամասնական ցուցակում իրեն հաջորդող անդամը։\n«Մի ամբողջ տարի մենք փորձում ենք որոշում կայացնել ու առանց կորուստների հասնել կոնսենսուսի։ Ինչ արդյունք ունենք՝ բոլորս միասին տեսանք»,- գրել է պատգամավորը։\n"
}