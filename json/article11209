{
    "title": "Բայդենը և Ջոնսոնն անհրաժեշտ են համարում Աֆղանստանի հարցով Մեծ յոթնյակի հանդիպումը |azatutyun.am|",
    "text": "azatutyun.am: Միացյալ Նահանգների և Միացյալ Թագավորության ղեկավարները քննարկում են Աֆղանստանի վերաբերյալ գործողությունների հետագա համակարգումը:\nԱՄՆ նախագահ Ջո Բայդենը երեկ Մեծ Բրիտանիայի վարչապետ Բորիս Ջոնսոնի հետ հեռախոսազրույցում պայմանավորվել է հաջորդ շաբաթ Մեծ յոթնյակի (G7) առաջնորդների վիրտուալ հանդիպում անցկացնել Աֆղանստանում տիրող իրավիճակի վերաբերյալ, ասված է Սպիտակ տան հայտարարությունում:\nԲայդենը և Ջոնսոնը հայտարարել են նման հանդիպման անհրաժեշտության մասին՝ «Աֆղանստանում ճգնաժամի կարգավորման ընդհանուր ռազմավարության և մոտեցման քննարկման համար»:\n"
}