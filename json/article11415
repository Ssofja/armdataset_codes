{
    "title": "Համաշխարհային զբոսաշրջային այցելությունները նվազել են",
    "text": "Հրապարակվել է ՄԱԿ Զբոսաշրջության համաշխարհային կազմակերպության (UNWTO) 2020 թ․ հունվար-մայիս ամիսների Զբոսաշրջության վիճակագրության բարոմետրը։ Այս մասին հայտնում են ՀՀ զբոսաշրջության կոմիտեից:\nԲարոմետրի համաձայն՝ համաշխարհային զբոսաշրջային այցելությունները 2020-ի առաջին հինգ ամիսների ընթացքում նախորդ տարվա նույն ժամանակահատվածի համեմատ նվազել են շուրջ 56% -ով։ Միայն մայիս ամսվա ընթացքում միջազգային ժամանումները նվազել են 98%-ով՝ գրեթե բոլոր երկրներում առկա ճամփորդական սահմանափակումներով պայմանավորված։\n2020 թվականի հունվար-մայիսին բոլոր տարածաշրջաններում գրանցվել է ժամանումների նվազում․\nԱսիա և Խաղաղ օվկիանոս - 60%,Եվրոպա- -58 %,Մերձավոր Արևելք – 51%,Ամերիկա և Աֆրիկա – 47 %\nՄԱԿ ԶՀԿ բարոմետրը հրապարակվում է յուրաքանչյուր եռամսյակ, որը ներառում է տվյալ ժամանակահատվածում համաշխարհային զբոսաշրջային այցելությունների աճի/նվազման, տարածաշրջանային այցելությունների, ինչպես նաև կանխատեսումների վերաբերյալ ամփոփ վիճակագրական տվյալները։\n"
}