{
    "title": "Եվս մեկ ապացույց ադրբեջանական բանակում թուրք զինվորների մասնակցության վերաբերյալ․ Վարուժան Գեղամյան",
    "text": "Թուրքագետ Վարուժան Գեղամյանն իր տելեգրամյան ալիքում տեսանյութ է հրապարակել կից գրառմամբ․\n«Ադրբեջանական բանակում թուրք զինվորների մասնակցության ևս մեկ ապացույցԳործընկերներիս ջանքերով գտել ենք ևս մեկ ապացույց, որ ադրբեջանական բանակում կռվում են թուրք զինվորներ։ Կից ձեզ ենք ներկայացնում թուրքական ամենամեծ հեռուստաընկերության (Էրդողանի վերահսկողության տակ գտնվող)՝ A TV-ի A Haber լրատվական հաղորդման հոկտեմբերի 6-ի  թողարկումից մի դրվագ։ Հաղորդման մեջ ուղիղ եթերում Ադրբեջանի ռազմաճակատից միանում է հեռուստաթղթակիցը և տեղից հարցազրույց է վերցնում «փառավոր Ադրբեջանական բանակի» զինվորներից։Զինվորներից մեկը, ում միայն արտաքին տեսքը՝ բեղերը բավական են որպես Թուրքիայի թուրք իդենտիֆիկացնելու համար, սկսում է նախապես պատրաստված տեքստ արտաբերել։ Եվ հենց նրա խոսքը մատնում է, որ վերջինս կեղծում է ադրբեջաներեն լեզուն՝ անելով բազմաթիվ սխալներ, որոնք թուրքերեն ու ադրբեջաներեն իմացողին միանգամից անկհայտ են դառնում։ Այսպես, «Ղարաբաղ»-ը, որն ադրբեջաներեն արտասանվում է «Գարաբաղ», հնչում է թուրքերեն «Քարաբաղ», ադրբեջաներեն «Խանքենդին» դառնում է «Հանքենդի» և այլն։ Դե իսկ երբ շփոթված թուրք զինվորը մի պահ արտասանում է «բեն» (թուրքերեն՝ ես), ու արագ ինքն իրեն ուղղում է՝ ասելով «մեն» (ադրբեջաներեն՝ ես), որպեսզի ցույց տա ադրբեջանցի լինելը, միանգամից ակնհայտ է դառնում, որ գործ ունենք ոչ թե ադրբեջանցու, այլ թուրքի հետ։ Այս բեմադրությունում առկա են նաև այլ նմանատիպ օրինակներ։ Իհարկե թուրքերը կփորձեն բերել բազմաթիվ «ապացույցներ», որ սա ուղղակի թուրքախոս ադրբեջանցի է, սակայն ռեպորտաժը դիտողի համար ամեն ինչ շատ պարզ է և շատ հստակ ցույց է տալիս, որ Ադրբեջանի Զինված ուժերում մեր դեմ են կռվում նաև Թուրքիայից եկած զինվորներ»։\n"
}