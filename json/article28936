{
    "title": "Թուրքիան կշարունակի ռազմարշավը Սիրիայում՝ իր առաջ դրած նպատակներին հասնելու համար. անվտանգության խորհուրդ |tert.am|",
    "text": "tert.am: «Խաղաղության ակունք» ռազմարշավը Սիրիայում կշարունակվի այնքան ժամանակ, քանի դեռ չենք արձանագրի առաջադրված նպատակների իրականացումը: ТАСС գործակալության փոխանցմամբ՝ այս մասին ասվում է Թուրքիայի Ազգային անվտանգության խորհրդի հայտարարության մեջ, որի նիստը երեքշաբթի կայացել է երկրի ղեկավար Ռեջեփ Թայիփ Էրդողանի նախագահությամբ:\nԱնվտանգության խորհուրդը նաև հույս է հայտնել, որ ՌԴ-ն և ԱՄՆ-ն կկատարեն Թուրքիային տված խոստումները՝ կապված թուրք-սիրիական սահմանից «Ազգային ինքնապաշտպանության ուժեր» քրդական զորամիավորման նահանջի հետ:\nՆերկայում ռազմական գործողությունները թուրքական «Խաղաղության ակունք» արշավի շրջանակներում դադարեցվել են: Թուրքական զորքերը զբաղված են Ռաս էլ Այն և Թել Աբյադ սիրիական քաղաքների միջև ընկած տարածքի ականազերծմամբ:\n"
}