{
    "title": "Զոհրաբ Մնացականյանն ու Հայաստանում ՅՈՒՆԻՍԵՖ-ի ներկայացուցիչը հեռախոսազրույց են ունեցել",
    "text": "Հուլիսի 9-ին ԱԳ նախարար Զոհրաբ Մնացականյանը հեռախոսազրույց է ունեցել Հայաստանում ՅՈՒՆԻՍԵՖ-ի ներկայացուցիչ Տանյա Ռադոչայի հետ` նրա պաշտոնավարման ժամկետի ավարտի կապակցությամբ։ Այս մասին հայտնում են ՀՀ արտաքին գործերի նախարարությունից։\nՆախարար Մնացականյանը շնորհակալություն հայտնեց Տանյա Ռադոչային Հայաստանում ծավալած գործունեության համար` մաղթելով նրան հաջողություններ իր հետագա աշխատանքում։\nԱԳ Նախարարը բարձր է գնահատել ՄԱԿ-ի մանկական հիմնադրամի կողմից ցուցաբերվող հետևողական աջակցությունը արտակարգ դրության ժամանակ՝ պայմանավորված COVID-19 համավարակի տարածման հետ:\n"
}