{
    "title": "Մեկ շաբաթում շփման գծում հրադադարը խախտվել է 250 անգամ, մարտի 13-ին՝ նաև ականանետից․ ԱՀ ՊՆ",
    "text": "Մարտի 9-16-ը Արցախի և Ադրբեջանի զորքերի շփման գոտում հակառակորդը հրադադարի պահպանման ռեժիմը խախտել է շուրջ 250 անգամ, տարբեր տրամաչափի հրաձգային զինատեսակներից հայ դիրքապահների ուղղությամբ արձակել է ավելի քան 3 հազար կրակոց, հաղորդում է Լեռնային Ղարաբաղի պաշտպանության նախարարության մամուլի ծառայությունը:\nԲացի վերոնշյալ խախտումներից՝ մարտի 13-ին ժամը 10:35-11:15-ի սահմաններում շփման գծի արևելյան (Ակնա) ուղղությամբ հակառակորդը կիրառել է նաև 60 միլիմետրանոց ականանետեր` արձակելով 9 արկ, ասված է հաղորդագրությունում:Պաշտպանության բանակի առաջապահ զորամասերը լիակատար վերահսկողություն են պահպանում առաջնագծում և շարունակում վստահորեն իրականացնել մարտական հերթապահություն, հաղորդում է Արցախի ռազմական գերատեսչությունը\n"
}