{
    "title": "Հանրային ծառայությունների միասնական գրասենյակը ծառայություն է մատուցել 1500 քաղաքացիների",
    "text": "Հանրային ծառայությունների միասնական գրասենյակը, որտեղ մատուցվում են ինը ոլորտների 97 պետական ծառայություններ, գործարկումից ի վեր ծառայություն է մատուցել 1500 քաղաքացիների։ Այս մասին «Ֆեյսբուք»-ի իր էջում գրառում է կատարել ՀՀ արդարադատության նախարար Ռուստամ Բադասյանը։\n«Հուլիսի 22-ին պաշտոնապես գործարկեցինք Հանրային ծառայությունների միասնական գրասենյակը, որտեղ մատուցվում են ինը ոլորտների 97 պետական ծառայություններ։ Այս կարճ ժամկետում Գրասենյակը սպասարկել է 1500 քաղաքացիների։\nԵվս մեկ անգամ հիշեցնեմ, որ Միասնական գրասենյակում մատուցվում են՝\nՔաղաքացիական կացության ակտերի գրանցման գործակալության,\nԻրավաբանական անձանց պետական ռեգիստրի,\nՊետական եկամուտների կոմիտեի,\nԱզգային արխիվի,\nՍոցիալական ապահովության ծառայության,\nՄիգրացիոն ծառայության,\nԿադաստրի կոմիտեի,\nԹաղման բյուրոյի,\nինչպես նաև նոտարական ծառայություններ:\nՄեր քաղաքացիների համար ստեղծել ենք բոլոր հարմարավետ պայմանները մեկ կենտրոնից՝ առանց տարբեր պետական մարմիններ այցելելու, ստանալու մի քանի պետական մարմինների հետ կապված ծառայություններ։\nՏարածքն ունի սպասասրահ, ավտոկայանատեղի և հագեցված է բանկային տերմինալներով, հերթագրման սարքերով (գործում է նաև էլեկտրոնային հերթագրման հնարավորություն՝ Еarlyone բջջային հավելվածով):\nՀանրային ծառայությունների միասնական գրասենյակում դիմումները կարող եք ներկայացնել Վազգեն Սարգսյան 3 հասցեում՝ յուրաքանչյուր աշխատանքային օր՝ 09։00-14։00-ն և 15։00-18։00-ն ընկած ժամանակահատվածում։ Կախված Գրասենյակ դիմող քաղաքացիների ակտիվությունից՝ անհրաժեշտության դեպքում սպասարկումը կիրականացվի նաև հանգստյան օրերին»,- գրել է նախարարը:\n"
}