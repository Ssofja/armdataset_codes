{
    "title": "Եվրամիությունում և Բրիտանիայում այսօրվանից արգելվեց մենթոլային սիգարետների վաճառքը |azatutyun.am|",
    "text": "azatutyun.am: Մայիսի 20-ից Եվրամիության անդամ երկրներում և Բրիտանիայում արգելվեց մենթոլային սիգարետների վաճառքը:\nԱրգելքն ընդհանրապես վերաբերում է այլ համեր ունեցող բոլոր տեսակի սիգարետներին, բայց քանի որ այդպիսի սիգարետների մեծ մասը մենթոլային համ ունի, արգելքը մենթոլային են անվանում:\nԱրգելվում է նաև տարբեր համ տվող թութուն փաթաթելու բարակ թերթիկների, ֆիլտրերի, պարկուճների վաճառքը:\nԲրիտանիայում արգելվել է նաև բարակ սիգարետների վաճառքը:\nՆոր արգելքները նպատակ ունեն կրճատել ծխողների թիվը, մասնավորապես՝ երիտասարդների շրջանում:\n"
}