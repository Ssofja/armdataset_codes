{
    "title": "Իրանի և Ադրբեջանի միջեւ կկառուցվի երկաթուղային տերմինալ |armenpress.am|",
    "text": "armenpress.am: Իրանի Արդեբիլ հյուսիսարեւմտյան նահանգի Փարսաբադ շրջանում շուտով կսկսվի երկաթուղային տերմինալի շինարարությունը: Վկայակոչելով ադրբեջանական Trend-ին, այս մասին ասել է նահանգապետ Աքբար Բեհնամջուն:\nՆրա խոսքով՝ այդ նախագծի կապակցությամբ ադրբեջանա-իրանական տնտեսական, առեւտրային եւ հումանիտար ոլորտներում համագործակցության հանձնաժողովի 14-րդ նիստում պայմանագիր է ստորագրվել:\nԲեհնամջուն հավելել է, որ Արդեբիլ - Փարսաբադ երկաթուղու առաջին 25 կմ-ն արդեն կառուցվել է:\nՆահանգապետը նշել է, որ այդ տերմինալը կնպաստի Արդեբիլ նահանգի գյուղատնտեսական արտադրանքի արտահանման ավելացմանը Ադրբեջան, Ռուսաստան եւ Կենտրոնական Ասիայի երկրներ:\n"
}