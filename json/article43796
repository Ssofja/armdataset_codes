{
    "title": "Արթուր Վանեցյանը Չինաստանի դեսպանի հետ քննարկել է գլոբալ մարտահրավերների դեմ պայքարի բնագավառում փոխգործակցությունը",
    "text": "ՀՀ ազգային անվտանգության ծառայության տնօրեն Արթուր Վանեցյանն ընդունել է ՀՀ-ում Չինաստանի Ժողովրդական Հանրապետության արտակարգ եւ լիազոր դեսպան Ն.Գ. պարոն Թիան Էրլունին: \nՀանդիպման նպատակն էր քննարկել երկու բարեկամ պետությունների անվտանգության մարմինների միջեւ փոխգործակցությանն ու փորձի փոխանակմանն առնչվող հարցեր։Ա․ Վանեցյանը նշել է, որ Չինաստանը բարեկամական եւ գործընկեր պետություն է, որի հետ Հայաստանի հարաբերությունները գտնվում են բարձր մակարդակի վրա։\nՆա հույս է հայտնել, որ ահաբեկչության դեմ պայքարի ոլորտում Հայաստանի ու Չինաստանի միջեւ համագործակցությունն ավելի կամրապնդվի՝ ի նպաստ երկու բարեկամ ժողովուրդների:\nՇնորհակալություն հայտնելով ջերմ ընդունելության համար՝ դեսպան Թ. Էրլունը նշել է, որ դեսպանությունը մշտապես պատրաստակամ է աջակցել Հայաստանին՝ տարբեր հանցագործությունների դեմ պայքարի եւ ընթացիկ բարեփոխումների իրականացման հարցերում:\nՀանդիպման ժամանակ քննարկվել են նաեւ կադրերի վերապատրաստման, կոռուպցիայի եւ այլ գլոբալ մարտահրավերների դեմ պայքարի բնագավառում փոխգործակցությանը վերաբերող հարցեր:\nՀՀ ԱԱԾ\n"
}