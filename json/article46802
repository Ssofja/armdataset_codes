{
    "title": "Պատերազմից հետո յուրացրել էր բանակին պատկանող «ՈՒԱԶ»-ը",
    "text": "Մայիսի 14-ին ոստիկանության Աշտարակի բաժնում տեղեկություն էր ստացվել, որ 38-ամյա տղամարդը Արցախում մարտական գործողությունների մասնակցելուց հետո յուրացրել է Պաշպանության բանակի «ՈՒԱԶ» մակնիշի ավտոմեքենան և այն տեղափոխել Արագածոտնի մարզի Ավան համայնք։ Այս մասին տեղեկացնում է ՀՀ ոստիկանությունը։ \n«Նույն օրը տղամարդը Աշտարակ քաղաքի Շահնազարյան փողոցից բերման է ենթարկվել բաժին։ Ավտոմեքենան հայտնաբերվել և տեղափոխվել է ոստիկանության Աշտարակի բաժնի պահպանվող հատուկ տարածք: Կատարվում է քննություն»,-ասված է հաղորդագրության մեջ։\n"
}