{
    "title": "ԱՄԷ-ի շեյխ Մուհամեդը դատապարտել է Ֆրանսիայում բռնությունները և աջակցել նախագահ Մակրոնին |1lurer.am|",
    "text": "1lurer.am: \nԱբու Դաբիի թագաժառանգ արքայազն, շեյխ Մուհամեդ բեն Զայեդը, որը նաև զինված ուժերի գերագույն հրամանատարի տեղակալն է, նախագահ Էմանուել Մակրոնի հետ հեռախոսազրույցի ժամանակ դատապարտել է Ֆրանսիայում վերջերս տեղի ունեցած հարձակումները, ներկայացնում է The National-ը:\nՇեյխ Մուհամեդը ցավակցել է Մակրոնին և սպանվածների ընտանիքներին, վիրավորներին մաղթել շուտափույթ ապաքինում:\nՆա ասել է, որ մերժում է ատելության խոսքը, քանի որ այն բաժանում է տարբեր ազգությունների և դավանանքի մարդկանց ու ծառայում միայն ծայրահեղական գաղափարներ ունեցողներին: Շեյխ Մուհամեդը նաև մերժել է ցանկացած պատճառաբանություն, որը կարող է օգտագործվել բռնության և ահաբեկչության նման հանցավոր գործողություններն արդարացնելու համար:\n"
}