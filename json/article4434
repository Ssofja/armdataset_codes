{
    "title": "ԵԱՀԿ-ն չի ճանաչել Բելառուսում անցկացված արտահերթ խորհրդարանական ընտրությունները |tert.am|",
    "text": "tert.am։ ԵԱՀԿ Խորհրդարանական վեհաժողովի դիտորդները չեն ճանաչել Բելառուսի խորհրդարանի ստորին պալատի արտահերթ ընտրությունները՝ նշելով, որ դրանք չեն համապատասխանում միջազգային չափանիշներին:\nԻնչպես փոխանցում է Еuroradio-ն, ԵԱՀԿ դիտորդները ընթացակարգային լուրջ խախտումներ են արձանագրել ձայների հաշվարկի ժամանակ:\n«Մենք ընդգծել ենք, որ մեծ թվով թեկնածուներ են ընտրություններին մասնակցելու հայտ ներկայացրել, սակայն նրանց մասնակցությունը սահմանափակել են: Այդ ընտրությունները ցույց են տվել ժողովրդավարական պարտավորվածությունների պահպանման լիակատար բացակայություն: Երկրում, որտեղ խորհրդարանի լիազորություններն ու անկախությունը սահմանափակ են, վտանգ կա, որ խորհրդարանական ընտրությունները ձևականության կվերածվեն»,- ասվում է ԵԱՀԿ հայտարարության մեջ:\nԽորհրդարանական արտահերթ ընտրությունները Բելառուսում կայացել են նախօրեին, որի արդյունքով 110 պատգամավոր է ընտրվել, նրանց թվում 11 կոմուսնիստներ, մոտ 90-ը՝ ոչ կուսակցական գործիչներ:\n"
}