{
    "title": "Թուրքիան կառաջադրի ՄԱԿ-ի գլխավոր ասամբլեայի նախագահի թեկնածու |ermenihaber.am|",
    "text": "ermenihaber.am: Թուրքիայի նախագահ Ռեջեփ Թայիփ Էրդողանն ԱՄՆ-ում հայտարարել էր, որ իր երկիրը թեկնածու է առաջադրելու ՄԱԿ-ի գլխավոր ասամբլեայի նախագահի առաջիկա ընտրություններին: Էրդողանը նշել էր, որ այդ պաշտոնի համար առաջադրելու են բազմափորձ դիվանագետ, այժմ խորհրդարանի արտաքին հարաբերությունների հանձնաժողովի նախագահ Վոլքան Բոզքըրի թեկնածությունը:  Բոզքըրը թեմայի վերաբերյալ «Anadolu» պետական լրատվական գործակալությանը տված մեկնաբանությունում ասել է, որ այս նախաձեռնությունը շատ կարևոր է համարում, քանի որ Թուրքիան, հանդիսանալով կազմակերպության հիմնադիր երկիր, երբևէ չի ունեցել գլխավոր ասամբլեայի նախագահ: \n"
}