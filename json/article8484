{
    "title": "Հայաստանը 647 ապրանքով ևս 1 տարի կպահպանի ԵԱՏՄ արտոնությունը․ նախագիծ |shantnews.am|",
    "text": "shantnews.am: Կառավարության այսօրվա նիստի ընթացքում փոխվարչապետ Մհեր Գրիգորյանը ներկայացրեց այն արտոնությունները, որոնք նորից ստանում է Հայաստանը։ Նա նշեց, որ վարչապետի ղեկավարած բանակցությունների արդյունքում ԵԱՏՄ համատեքստում 647 ապրանքի գծով արտոնություն կտրվի Հայաստանին։\nԲանն այն է, որ Հայաստանը նախորդ 5 տարիների ընթացքում արտոնության միջոցով ապրանքները ներմուծում էր ցածր մաքսատուրքերով։ Հիմա այդ ապրանքների թիվը կրճատվում է, սակայն 647 ապրանք, այնուամենայնիվ, այս տարի ևս կներմուծվի ցածր մաքսային վճարով։\nՎարչապետ Նիկոլ Փաշինյանն ասաց, որ միայն մեքենաների վրա չի տարածվում այս արտոնությունը։ Գրիգորյանը բացատրեց, որ հիմնականում խոսքը մսի, կարագի, թանկարժեք մետաղների, դեղորայքի և դրա հումքի, քարերի և նմանատիպ այլ ապրանքների մասին է։\nՎարչապետ Նիկոլ Փաշինյանն ասաց, որ սրա արդյունքում քաղաքացիները մոտ 30 միլիոն դոլար կխնայեն։\nԿառավարությունը հաստատեց այդ նախագիծը։\n"
}