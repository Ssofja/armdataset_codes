{
    "title": "Ջոզեֆ Բայդենը պաշտոնապես երդվեց՝ ստանձնելով ԱՄՆ-ի նոր նախագահի պաշտոնը\r\n |armtimes.com|",
    "text": "armtimes.com: ԱՄՆ 46-րդ նախագահ Ջոոզեֆ Բայդենն արդեն երդվեց՝ պաշտոնապես ստանձնելով երկրի ղեկավարի պաշտոնը:\nԵրդմնակալության արարողությունը տեղի ունեցավ նախատեսված ժամին, րոպեների ճշգրտությամբ: Բայդենը, Հարրիսի նման, երդվեց՝ Կապիտոլիումի աստիճաններին:\nՆա հավատարմության երդում տվեց սահմանադրությանը և երկրին:\nԲայդենը համայն Ամերիկայի առաջ երդվեց՝ արտաբերելով հետեւյալը.\n«Ես ՝ Ջոզեֆ Ռոբինետ Բայդեն կրտսերը, հանդիսավոր երդվում եմ, որ ազնվորեն հանդես եմ գալու որպես ԱՄՆ նախագահ և ամբողջ ուժով ծառայելու, պահպանելու և պաշտպանելու եմ Միացյալ Նահանգների Սահմանադրությունը: Թող Աստված օգնի ինձ»:\nԲայդենը երդվեց՝ ձախ ձեռքը դնելով Աստվածաշնչի վրա, որն իր առջևում էր պահել  կինը ՝ Ջիլլ Բայդենը:\n"
}