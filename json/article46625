{
    "title": "Human Rights Watch-ը կրկին հաստատում է՝ Արցախի ուղղությամբ կիրառվում են արգելված կասետային զինատեսակներ",
    "text": "Ուրախ եմ տեսնել, որ Human Rights Watch-ը արհեստավարժորեն և օբյեկտիվորեն փաստագրեց Արցախում Ադրբեջանի կողմից իրականացված ռազմական հանցագործությունների մի մասը:Քաղաքացիական բնակչության դեմ կասետային զինամթերքի լայնածավալ և նպատակային օգտագործման վերաբերյալ կան բազմաթիվ ապացույցներ և վկաներ:\nԱյս մասին ֆեյսբուքյան իր էջում գրել է  ԱՀ ՄԻՊ Արտակ Բեգլարյանը՝ տեղադրելով Human Rights Watch-ի նոր զեկույցը:\nԶեկույցում նշվում է, որ Human Rights Watch- ը փաստագրել է չորս դեպք, երբ Ադրբեջանը կասետային զինամթերք է օգտագործել Արցախի ուղղությամբ:\n«Կլաստերային զինամթերքի շարունակական օգտագործումը, հատկապես բնակեցված բնակավայրերում, ցույց է տալիս, որ անտեսվում է քաղաքացիական անձանց անվտանգությունը», - ասել է Սթիվեն Գուսը՝  Human Rights Watch- ի սպառազինության բաժնի տնօրեն և Կլաստերային (կասետային) զինամթերքի կոալիցիայի նախագահը: «Կլաստերային զինամթերքը երբեք չպետք է որևէ մեկի կողմից օգտագործվի ոչ մի պարագայում, առավել եւս քաղաքներում ՝ քաղաքացիական անձանց համար կանխատեսելի և անընդունելի վնասի պատճառով»,-շեշտել է նա:\nԶեկույցում նշվում է, որ Ադրբեջանը կոպտորեն  խախտում է միջազգային իրավունքի նորմեր՝ նպատակաուղղված թիրախավորելով բնակչությանն ու սրելով պատերազմը:\n"
}