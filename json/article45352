{
    "title": "Լարվածություն լինելու է, որովհետև 26 կուսակցությունից 3-4-ը անցնելու են, մնացածը պարտվելու են․ Սամվել Բաբայան",
    "text": "Քվեարկել եմ, որ ուժեղ ապրեք, չվախենաք, հզոր լինեք: Երևանի 9/46 ընտրատեղամասում քվեարկությունից հետո լրագրողների հետ զրույցում ասաց «Ազատական» կուսակցության ցուցակի առաջին համար, Արցախի անվտանգության խորհրդի նախկին քարտուղար Սամվել Բաբայանը։\nԱնդրադառնալով ընտրատեղամասերից մեկում հնչած կրակոցների և առկա լարվածության՝ Բաբայանն ասաց․ «Մարդիկ պետք  է հանգստանան, ընտրություն է, ոչ դրանով սկսվում է, ոչ էլ ավարտվում։ Ժողովուրդն է, մեկ է, որոշում։  Լարվածություն լինելու է, որովհետև 26 կուսակցությունից 3-4-ը անցնելու է, մնացածը պարտվեն։ Մարդիկ չարչարվել են ու  ժողովրդի վստահությունը չեն ստացել, պիտի լարված լինեն»։\nՍամվել Բաբայանը նաև հավելեց, որ չի հավակնում վարչապետի պաշտոնին, իսկ իրենց ուժին տեսնում է պաշտպանության ոլորտում։\n"
}