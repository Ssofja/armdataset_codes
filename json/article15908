{
    "title": "Ռուստամ Բադասյանը մանրամասներ է ներկայացրել Ծննդի գրանցումը՝ ծննդատանը» նախագծի վերաբերյալ",
    "text": " «Ծննդի գրանցումը՝ ծննդատանը» նախագծի մեկնարկի օրվանից՝ 2020 թվականի մարտի 8-ից մինչև 2020 թվականի դեկտեմբերի 31-ը, ծննդօգնություն իրականացնող 9 բժշկական հաստատություններում գրանցվել է 6239 ծնունդ։ Այս մասին «Ֆեյսբուք»-ի իր էջում գրել է ՀՀ արդարադատության նախարար Ռուստամ Բադասյանը:\n«Սիրելի՛ հայրենակիցներ, 2020 թվականի մարտի 8-ին հայտարարվեց «Ծննդի գրանցումը՝ ծննդատանը» նախագծի մասին։ Այս պահին ծնունդները տեղում գրանցում են Հայաստանի 9 բժշկական կազմակերպություններ՝ յոթը՝ Երևանում և մեկական՝ Գյումրիում ու Էջմիածնում։\nԲացման օրվանից մինչև 2020 թվականի դեկտեմբերի 31-ը ծննդօգնություն իրականացնող 9 բժշկական հաստատություններում գրանցվել է 6239 ծնունդ։\nԾրագիրը շարունակական է․ Արդարադատության նախարարությունը հրավիրում է բոլոր ծննդօգնություն ցուցաբերող բժշկական կազմակերպություններին միանալ նախաձեռնությանը»,- գրել է նախարարը:\n"
}