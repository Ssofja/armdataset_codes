{
    "title": "Մոսկվան արտաքին խաղացողներին ԼՂ իրադրության հետ կապված զսպվածության կոչ է արել\r\n\r\n |factor.am|",
    "text": "factor.am: Մոսկվան բոլոր արտաքին և ներքին խաղացողներին կոչ է արել առավելագույնս զսպվածություն ցուցաբերել Լեռնային Ղարաբաղի իրադրության հետ կապված։ ՏԱՍՍ-ի փոխանցմամբ՝ այս մասին լրագրողների հետ զրույցում ասել է ՌԴ ԱԳ փոխնախարար Աննդրեյ Ռուդենկոն։\n«Մենք բոլոր արտաքին և ներքին խաղացողներին կոչ ենք անում առավելագույն զսպվածություն ցուցավերել, այդ թվում՝ հռետորաբանության առումով։ Հիմա կարևոր է առավելագույնս զգույշ լինել՝ անհապաղ հրադադարի հասնելու և կողմերին բանակցությունների սեղանի շուրջ վերադարձնելու համար»,- ասել է նա։\nՌուդենկոն հիշեցրել է, որ ՌԴ-ն, որպես ԵԱՀԿ Մինսկի խմբի համանախագահ, 1991 թվականի ակտիվորեն մասնակցում է այս գործընթացին։\n«Մենք մտադիր ենք շարունակել շփումները բոլոր գործընկերների հետ»,- նշել է ՌԴ ԱԳ փոխնախարարը\n"
}