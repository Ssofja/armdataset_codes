{
    "title": "Թուրքական նոր զրահամեքենաներ են մոտեցել թուրք-սիրիական սահմանին |ermenihaber.am|",
    "text": "ermenihaber.am:  Թուրքիան զրահամեքենաներ է կուտակում թուրք-սիրիական սահմանային Աքչաքալե անցակետում։ Աղբյուրը նշում է, որ հնարավոր է այդ զրահամեքենաներն օգտագործվեն թուրք-ամերիկյան համատեղ պարեկությունների ժամանակ։\nԸստ թուրքական աղբյուրի՝ սա նաև նախանշան է, որ Թուրքիան կարող է Սիրիայի Եփրատ գետի արևելյան հատվածում ռազմական գործողություններ սկսել քուրդ զինյալների դեմ, որոնց Անկարան համարում է ահաբեկիչներ:\n Հիշեցվում է, որ Սիրիայում ստեղծվելիք անվտանգության գոտու պայմանների շուրջ թուրք-ամերիկյան հակասությունները հարթելու նպատակով Թուրքիայի սահմանամերձ Շանլըուրֆա նահանգի Աչքաքալե անցակետում ստեղծվել էր անվտանգության գոտու համակարգման և ղեկավարման համատեղ կենտրոն։\nԸնդհանուր առմամբ Թուրքիայի և ԱՄՆ-ի զինված ուժերը Եփրատի արևելյան հատվածում արդեն իրականացրել են 6 օդային և 1 ցամաքային պարեկապահակային ծառայություն։\nԱռաջին պարեկապահակային ծառայությունն իրականացվել էր հուլիսի 8-ին։\n"
}