{
    "title": "44 դեպք մեկ օրում. Վրաստանում կորոնավիրուսի սեպտեմբերի 9-ի տվյալները |aliq.ge|",
    "text": "aliq.ge: Վրաստանում սեպտեմբերի 9-ի դրությամբ հաստատվել է կորոնավիրուսով վարակման 44 դեպք: Ապաքինվել է 4 պացիենտ: Վարակման դեպքերի ընդհանուր քանակը 1773 է, ապաքինմանը` 1345:\nՎարակման դեպքերից 25-ն արձանագրվել է Աջարիայում:\nԱյս մասին գրում է կառավարության կողմից ստեղծված stopcov.ge կայքը:\nՎարակից երկրում մահացել է 19 մարդ:\nԱյս պահի դրությամբ՝ կարանտինային գոտում է գտնվում 5882 քաղաքացի, հատուկ ստացիոնար հսկողության տակ է 390 պացիենտ: Արտերկրից կորոնավիրուսով վարակված 41 քաղաքացի է տեղափոխվել Վրաստան բուժվելու նպատակով:\nՀիշեցնենք, որ Վրաստանում առաջին անգամ կորոնավիրուսով վարակի դեպք է հայտնաբերվել փետրվարի 26-ին:\n"
}