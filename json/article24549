{
    "title": "ՔԿԱԳ սահմանափակված ծառայությունները ապրիլի 17-ից կընդլայնվեն",
    "text": "Կարևորելով արտակարգ դրության ընթացքում քաղաքացիական կացության ակտերի գրանցման ոլորտում ծառայությունների մատուցման անհրաժեշտությունը՝ Արդարադատության նախարարության կողմից սահմանափակված ծառայությունները 2020 թվականի ապրիլի 17-ից կընդլայնվեն՝ հետևյալ շրջանակով՝\nԵրևան քաղաքում՝\nՎազգեն Սարգսյան 3/8 հասցեում տեղակայված ընդունարան՝ աշխատանքային օրերին՝ 10։00-ից – 16։00-ը առանց ընդմիջման:\n\nՔԿԱԳ վկայականների և տեղեկանքների տրամադրում.\nփաստաթղթերի ապոստիլով վավերացնելու դիմումների ընդունում.\nծնունդների պետական գրանցում:\n\nԶաքիան 3 հասցեում տեղակայված ընդունարան՝ աշխատանքային օրերին՝ 10։00-ից – 16։00-ն՝ առանց ընդմիջման:\n\nամուսնությունների պետական գրանցման դիմումների ընդունում և գրանցում.\nամուսնալուծությունների պետական գրանցման դիմումների ընդունում և գրանցում.\n\nԷրեբունի փողոց, 6/1 շենք հասցեում, ամեն օր՝ ժամը 10։00-ից-14;00-ն՝ առանց ընդմիջման:\n\nՄահվան պետական գրանցում:\n\nԵրևան քաղաքի ՔԿԱԳ տարածքային մարմինները բացառապես կատարելու են այն ամուսնությունների և ամուսնալուծությունների գրանցումները, որոնց համար դիմումները ներկայացվել են մինչև արտակարգ դրության սահմանումը: Նոր դիմումներ չեն ընդունվելու: Քաղաքացիների ընդունելության ժամեր՝ 10։00-ից-13։00-ն:\n\nամուսնությունների պետական գրանցում.\nամուսնալուծությունների պետական գրանցում.\n\nՄարզերում ՔԿԱԳ տարածքային մարմինների ծառայությունները տրամադրվելու են  աշխատանքային օրերին՝ 10։00-ից – 13։00-՝ հետևյալ շրջանակով՝\n\nՔԿԱԳ վկայականների և տեղեկանքների տրամադրում.\nամուսնությունների պետական գրանցման դիմումների ընդունում և գրանցում.\nամուսնալուծությունների պետական գրանցման դիմումների ընդունում և գրանցում.\nծնունդների պետական գրանցում.\nմահվան պետական գրանցում.\n\nՔաղաքացիների անհարկի տեղաշարժը բացառելու նպատակով ՔԿԱԳ վկայականները և տեղեկանքները տրամադրվելու են դիմումը մուտքագրելուց հետո 20 րոպեների ընթացքում:\n\nՔԿԱԳ վկայականի կրկնօրինակ ստանալու համար պետական տուրքը կազմում է 000 դրամ.\nՔԿԱԳ տեղեկանք ստանալու համար պետական տուրքը կազմում է 000 դրամ.\nԱմուսնության պետական գրանցման համար պետական տուրքը կազմում է 000 դրամ.\nԱմուսնալուծության պետական գրանցման համար պետական տուրքը կազմում է 000 դրամ.\nՀայրության որոշման պետական գրանցման համար պետական տուրքը կազմում է 1.000 դրամ.\n\nԾննդի և մահվան գրանցումն անվճար է:\nՆշված պետական տուրքերից այլ վճարումներ ՔԿԱԳ տարածքային մարմինների համար օրենսդրությամբ սահմանված չեն:\nՀարցերի կամ բողոքների դեպքում կարելի է զանգահարել 85-00՝ Արդարադատության նախարարության թեժ գիծ:\n"
}