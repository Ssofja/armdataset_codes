{
    "title": "Վերջին երկու շաբաթում Չինաստան այցելած բոլոր արտասահմանցիների մուտքն ԱՄՆ արգելված է |1lurer.am|",
    "text": "1lurer.am: Միացյալ Նահանգները հայտարարել է առողջապահական արտակարգ իրավիճակ՝ պայմանավորված կորոնավիրուսի տարածմամբ: Սպիտակ տան ղեկավար Դոնալդ Թրամփի հրամանագրով Միացյալ Նահանգներ մուտքն արգելված է բոլոր այն արտասահմանցիների համար, որոնք վերջին երկու շաբաթում այցելել են Չինաստան: Միացյալ Նահանգների այն քաղաքացիները, որոնք Չինաստանից վերադառնում են հայրենիք, կարանտինի մեջ կմնան 14 օր:\nԱյս պահին միայն Չինաստանի տարածքում արձանագրվել է վարակի 12 հազար դեպք, ևս 100 դեպք գրանցվել է աշխարհի 22 երկրում: Չինաստանում կորոնավիրուսի զոհերի թիվը հասել է 260-ի:\n"
}