{
    "title": "Արցախի նախագահը հանդիպել է Շուշի քաղաքի մի խումբ տնտեսվարողների հետ",
    "text": "Արցախի Հանրապետության նախագահ Արայիկ Հարությունյանը մարտի 13-ին հանդիպել է մի խումբ շուշեցիների հետ, ովքեր մինչ 2020 թվականի  ռազմական գործողությունները տնտեսական գործունեություն են ծավալել  Շուշիում: Այս մասին տեղեկացնում են Արցախի Հանրապետության նախագահի աշխատակազմի տեղեկատվության գլխավոր վարչությունից:\nՆախագահ Հարությունյանը հայտարարել է,  որ  պետությունը պատրաստակամ է աջակցել տեղահանված տնտեսվարողներին նոր վայրում իրենց գործունեությունը վեսկսելու հարցում: Նախագահի հանձնարարությամբ՝ պետական լիազոր մարմինները կուսումնասիրեն տեղահանված ձեռնարկատերերի  առաջարկները և առկա հնարավորությունները՝ աջակցող նախագծեր կյանքի կոչելու նպատակով:\nՀանդիպմանը մասնակցել են  տարածքային կառավարման և ենթակառուցվածքների նախարար Հայկ Խանումյանը և էկոնոմիկայի և գյուղատնտեսության նախարար Արմեն Թովմասյանը:\n"
}