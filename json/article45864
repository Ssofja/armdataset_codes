{
    "title": "«Իմ ընտանիքը որևէ կապ չունի բենզինի կամ նավթի շուկայի հետ».Արթուր Վանեցյան |hetq.am|",
    "text": "Ազգային անվտանգության ծառայության (ԱԱԾ) տնօրեն Արթուր Վանեցյանը վստահեցնում է՝ ապատեղեկատվություն են բոլոր այն հրապարակումները, ըստ որոնց՝ ինքը բենզինի շուկայում խոշոր բիզնես ունի, և վարչապետ Նիկոլ Փաշինյանն իրեն է դիմել, որ նա դուրս գա շուկայից՝ հնարավորություն ընձեռելով դաշտում այլ խաղացողների հայտնվելու: Այս մասին խորհրդարանում լրագրողների հետ զրույցում ասաց ԱԱԾ տնօրենը:\nԸստ Վանեցյանի՝ եթե նա մամուլում իրեն վերաբերող ամեն սուտ հրապարակմանն անդրադառնա ու դատի տա, ապա խայտառակ պատկեր կլինի։«Ո՛չ, ճիշտ չէ, հերքում եմ այդ լուրը, այդ լրատվամիջոցին էլ հորդորում եմ հերքումով հանդես գալ։ Պարզապես օգտագործում են իմ անունը, որ իրենց դիտումները շատ լինի, սա ամոթալի է։ Իմ ընտանիքը որևէ կապ չունի բենզինի կամ նավթի շուկայի հետ»,- ասաց Արթուր Վանեցյանը։\nhetq.am\n"
}