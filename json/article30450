{
    "title": "Մի խումբ գյումրեցիներ փորձել են փակել Գյումրի-Մայիսյան ավտոճանապարհը |1lurer.am|",
    "text": "1lurer.am: Գյումրեցիների մի խումբ այսօր անհնազանդության ակցիա է իրականացրել։ Նրանք փորձել են փակել Գյումրի-Մայիսյան ավտոճանապարհը՝ պահանջելով վարչապետ Նիկոլ Փաշինյանի հրաժարականը։\nԿազմակերպիչները՝ ՀՅԴ և «Հայրենիք» կուսակցության Գյումրու ներկայացուցիչները, նշել են, թե բողոքի ցույցերն ու անհնազանդության ակցիաները Գյումրիում շարունակական են լինելու, մինչև կառավարությունը հրաժարական տա։\nՄասնակիցների և վարորդներից մեկի միջև վիճաբանություն է եղել։ Վարորդը բողոքել է, որ պահանջում են վարչապետի հրաժարականը և անհամաձայնություն է հայտնել։\nՎեճն ավարտվել է ոստիկանների միջամտությունից հետո։\n"
}