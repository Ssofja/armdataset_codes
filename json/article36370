{
    "title": "Լեռնային Ղարաբաղի հարցում ունեցած դիրքորոշման համար Ռուսաստանի հասցեին դավաճանության կշտամբանքներն անհիմն են. Պեսկով |tert.am|",
    "text": "tert.am: Ռուսաստանի հասցեին դավաճանության կշտամբանքները՝ Լեռնային Ղարաբաղի հակամարտության կարգավորման գործընթացում Հայաստանին իբրև բավարար աջակցություն չցուցաբերելու հարցով բացարձակապես անհիմն են։ Այս մասին RT հեռուստաալիքի հետ զրույցում ասել է ՌԴ նախագահի մամուլի խոսնակ Դմիտրի Պեսկովը։Պատասխանելով այն դիտարկմանը, թե ՌԴ-ն իբրև Էական աջակցություն չի ցուցաբերել Հայաստանին Լեռնային Ղարաբաղում հակամարտության կարգավորման հարցում, և հայերի մի մասը Ռուսաստանի նման դիրքորոշումը դավաճանություն է որակում, Պեսկովն ասել է. «Կշտամբանքները Ռուսաստանի հասցեին բացարձակապես անհիմն են»։Նրա խոսքով՝ Մոսկվան, անշուշտ, Ռուսաստանի բարեկամն է համարում միաժամանակ ինչպես Ադրբեջանի նախագահ Իլհամ Ալիևին, այնպես էլ Հայաստանի վարչապետ Նիկոլ Փաշինյանին։Պեսկովն ընդգծել է, որ միայն Հայաստանի ու Ադրբեջանի հետ հարաբերությունները գնահատելն է թույլ տվել ՌԴ-ին անկողմնակալ միջնորդի դեր կատարել Լեռնային Ղարաբաղում հակամարտության կարգավորման հարցում։«Մեզ համար թանկ է մեր ընկերությունը, պատմական ընկերությունը Ադրբեջանի ժողովրդի և Հայաստանի ժողովրդի հետ։ Միայն նման մոտեցումն է թույլ տվել Ռուսաստանին անկողմնակալ միջնորդի դեր խաղալ», - նշել է նա։\n"
}