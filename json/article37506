{
    "title": "Եկեք 30 հազար մենք դնենք, 30 հազար՝ դուք, որ եթե կարկուտը գա, ոչ թե 30 ստանաք, այլ 500-600 հազար․ Փաշինյանը՝ գյուղացիներին |shantnews.am|",
    "text": "shantnews.am։ Կառավարության նիստում այսօր ընդունվեց գյուղատնտեսության ապահովագրության համակարգը, որը լինելու է «կիսովի»․ ապահովագրական վճարների կեսը տալու են գյուղացիները, կեսը՝ պետությունը։\nԷկոնոմիկայի նախարար Տիգրան Խաչատրյանը բացատրեց, որ եթե մեկ հեկտարի դեպքում կարկուտից հետո ապահովագրական հատուցումը լինելու է 500-600 հազար դրամ, ապա դրա համար ապահովագրական վճարը կազմելու է ընդամենը 50-60 հազար դրամ, որի կեսն էլ տալու է պետությունը։ Նրա խոսքը շարունակեց վարչապետը։\n«Սրա փոխարեն ասում ենք՝ հարգելի գյուղացի, եկեք մենք իրար հետ … էդ 30 հազար դրամը մենք դնենք, 30 հազար դուք դրեք, ապահովագրեք ձեր հողը, երբ կարկուտը, Աստված չանի, գա, դուք ստանաք ոչ թե 30 հազար դրամ, այլ ստանաք 500-600 հազար դրամ»,- ասաց Փաշինյանը։\n"
}