{
    "title": "Էրդողանը վերահաստատել է Սիրիայում ռազմական գործողությունները վերսկսելու պատրաստակամությունը |shantnews.am|",
    "text": "shantnews.am: Թուրքիայի նախագահ Ռեջեփ Թայիփ Էրդողանը հայտարարել է Սիրիայի հյուսիսում գործողությունները վերսկսելու մտադրության մասին, եթե 120 ժամ անց ԱՄՆ-ը չկատարի քրդական ուժերն անվտանգության գոտուց դուրս բերելու պայմանավորվածությունը: Այդ մասին հայտնում է Anadolu-ն:\nԸստ նրա` հոկտեմբերի 9-ից սկսած «Խաղաղության ակունք» գործողության շրջանակներում 775 «ահաբեկիչներ» են վնասազերծվել:\nԷրդողանը նաև ավելացրել է, որ սպանվել է յոթ թուրք զինվոր, սիրիական ընդդիմադիր ազգային բանակի 79 զինյալ և Թուրքիայի 20 քաղաքացիական անձ:\nԱյս մասին նա խոսել է Սոչի մեկնելուց առաջ:\n"
}