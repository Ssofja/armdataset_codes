{
    "title": "Մեր անօդաչու սարքերն էլ են թռնում շփման գծի ամբողջ երկայնքով. Դավիթ Տոնոյան |aysor.am|",
    "text": "aysor.am։ Այսօր Ազգային ժողովում պաշտպանության նախարար Դավիթ Տոնոյանը հանգիստ ընդունեց լրագրողների դիտարկումները, թե առաջնային գծի ողջ երկայնքով նկատվում է ադրբեջանական անօդաչու թռչող սարքերի և ռազմական ավիացիայի ուսումնական թռիչքների աճ։\n«Մեր անօդաչու սարքերն էլ են թռնում շփման գծի երկայնքով, հանգիստ եղեք», - ժպտալով արձագանքելով լրագրողներին՝ ասաց նախարարը։\nԵրբ լրագրողները պնդեցին, թե ի՞նչ վիճակ է այժմ շփման գծում, Տոնոյանը արձագանքեց. «Այսօրվա զեկույցներով համեմատաբար կայուն վիճակ է»։\nՆա հրաժարվեց մեկնաբանել թուրք-ադրբեջանական զորավարժությունները, նշելով, որ իրենք այժմ ուսումնասիրում են դրանք։\nԼրագրողի հարցին, թե լարվածության ֆոնին առաջանում են պատերազմի սպառնալիքի մասին խոսակցություններ, կա՞ նման սպառնալիք, Տոնոյանը պատասխանեց. «Եթե պատերազմի սպառնալիք անմիջական լինի, ես ձեզ կտեղեկացնեմ»։\n"
}