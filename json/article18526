{
    "title": "ԵՄ-ն պետք է կայացնի դարի որոշումը Ռուսաստանի հետ համագործակցության կամ առճակատման մասին. Բորել\r\n |tert.am|",
    "text": "tert.am: ԵՄ-ն կանգնած է Ռուսաստանի հետ իր հարաբերությունների պատմական խաչմերուկում և պետք է դարի որոշումը կայացնի՝ ձգտել համագործակցության, թե առճակատման:ТАСС գործակալության փոխանցմամբ՝ նման կարծիք է հայտնել ԵՄ անվտանգության քաղաքականության և արտաքին հարաբերությունների հարցերով գերագույն ներկայացուցիչ Ժոզեպ Բորելը Եվրախորհրդարանում կայացած հատուկ լսումների ժամանակ, որոնք նվիրված էին փետրվարի 4-6-ը Ռուսաստան կատարած նրա այցին:«Մենք գտնվում ենք Ռուսաստանի հետ հարաբերությունների պատմական խաչմերուկում: Ընտրությունը, որը կանենք, կորոշի այս ուղղությամբ ուժերի միջազգային դինամիկան: Կշարժվի արդյոք ԵՄ-ն Ռուսաստանի հետ հարաբերությունների առավել համագործակցային կամ առավել բևեռացված մոդելի ուղղությամբ»,- ասել է Բորելը՝ հավելելով, որ այդ հարցը կքննարկվի ԵՄ երկրների ԱԳ նախարարների՝ փետրվարի 22-ին կայանալիք հանդիպմանը և մարտին անցկացվելիք ԵՄ գագաթնաժողովում:\n"
}