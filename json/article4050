{
    "title": "3/19 ընտրատեղամասում բաց քվեարկության մի քանի փորձեր են եղել, որոնք կանխվել են",
    "text": "Երևանի 3/19 ընտրատեղամասում այսօր մի քանի անգամ քվեախցիկից դուրս քվեարկության փորձեր եղան, որոնք կանխվեցին միայն հանձնաժողովի նախագահի և վստահված անձնանց զգուշացումից հետո:\nԸնտրատեղամաս էր եկել Սարգիս Եղիազարի Կարապետյանը, որը «Հայաստան» դաշինքի պատգամավորության թեկնածու է: Պատգամավորության թեկնածուն իրավունք ունի ընտրատեղամասում գտնվելու միայն այն դեպքում, եթե եկել է քվեարկելու։ Սարգիս Կարապետյանը, սակայն, չէր եկել քվեարկելու համար։\nԿարապետյանը մտել էր ընտրատեղամասի շենք և պնդում էր, որ ինքը տեղամասաի տարածքում չէ: Նա որոշ ժամանակ մնաց տեղամասի տարածքում, հետո հեռացավ:\nԼուսանկարում Սարգիս Կարապետյանն է՝ 3/19 ընտրատեղամասում\n"
}