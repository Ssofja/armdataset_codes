{
    "title": "Նախատեսվում է 3 տարում բնակարանային պատշաճ պայմաններով ապահովել բոլոր տեղահանվածներին, ներառյալ՝ 1980-90-ականներին Ադրբեջանից բռնագաղթած անձանց․ Արցախի նախագահ",
    "text": "Արցախի Հանրապետության նախագահ Արայիկ Հարությունյանը մարտի 2-ին ընդունել է «Փախստականների միավորում հանուն արդարության» հասարակական կազմակերպության մի խումբ անդամների, տեղեակցնում է Արցախի նախագահի աշխատակազմը։\nԵրկրի ղեկավարը կարևորել է կազմակերպության դերը հատկապես ձևավորված նոր իրողություններում տեղահանված քաղաքացիների խնդիրների բարձրաձայնման և նրանց իրավունքների լիարժեք պաշտպանության գործում, ապա ներկայացրել այն ծրագրերի ընթացքը, որոնք իրականացվում են տեղահանված բնակչության խնդիրները լուծելու համար:\nԸնթացիկ իրավիճակում առաջնահերթություն համարելով ներքին տեղահանված ու փախստական անձանց բնակարանային հիմնախնդիրների կարգավորումը՝ Արայիկ Հարությունյանն ընդգծել է, որ նախատեսվում է պետական ու բարեգործական միջոցներով երեք տարում բնակարանային պատշաճ պայմաններով ապահովել բոլորին, ներառյալ՝ 1980-90-ական թվականներին Ադրբեջանից բռնագաղթած անձանց:\nՀանրապետության նախագահը նաև պատասխանել է ներկաներին հուզող հարցերին:\n"
}