{
    "title": "ԵՄ խորհուրդը հաստատել է ոլորտային պատժամիջոցները Բելառուսի տնտեսության դեմ |azatutyun.am|",
    "text": "azatutyun.am: Եվրամիության խորհուրդը հաստատել է ոլորտային պատժամիջոցները Բելառուսի տնտեսության դեմ: Դրանք կանդրադառնան նավթային, բանկային և մի շարք այլ ոլորտների վրա: Պատժամիջոցներն ուժի մեջ կմտնեն ԵՄ պաշտոնական պարբերականում փաստաթղթի հրապարակումից հետո:\nԲելառուսի նախագահ Ալեքսանդր Լուկաշենկոն, մեկնաբանելով իր ռեժիմի դեմ արևմտյան պատժամիջոցների նոր փաթեթը, հայտարարել է, թե համագործակցության համար ԵՄ երկրներից բացի աշխարհում բավական շատ այլ երկրներ կան:\nՀիշեցնենք՝ անցյալ շաբաթ Եվրամիությունը հաստատեց Մինսկի դեմ անձնական պատժամիջոցների չորրորդ փաթեթը 2020 թվականի նախագահական ընտրություններից հետո: Սահմանափակումների ցուցակում ընդգրկված է 78 անձ և 8 ընկերություն, որոնց ակտիվները կսառեցվեն:\nԵվրամիությունից հետո Լուկաշենկոյի ռեժիմի հետ կապված ֆիզիկական և իրավաբանական անձանց նկատմամբ պատժամիջոցներ սահմանեցին ԱՄՆ-ը, Կանադան և Մեծ Բրիտանիան:\n"
}