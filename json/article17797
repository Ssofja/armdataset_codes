{
    "title": "Իտալացիները որոշել են մեկ երրորդով կրճատել խորհրդարանի կազմը\r\n |tert.am|",
    "text": "tert.am: Իտալացիները սեպտեմբերի 20-21-ն անցկացված հանրաքվեում հավանություն են տվել իշխող կոալիցիայի նախաձեռնությանը խորհրդարանի վերին (Սենատ) և ստորին (պատգամավորների պալատ) պալատներում անդամների կրճատման վերաբերյալ:\nԱյս մասին հայտնում է РБК-ն՝ նշելով, որ նախաձեռնությանը կողմ է քվեարկել հանրաքվեի մասնակիցների 69.63 տոկոսը, դեմ՝ 30,37 տոկոսը: Այս տվյալները հրապարակվել են քվեաթերթիկների 99 տոկոսի մշակման արդյունքում:\nԱյսպիսով, օրենսդիրների թիվը 945-ից կկրճատվի 600-ի. պատգամավորների պալատի անդամների թիվը 630-ից կդառնա 400, իսկ Սենատինը՝ 315-ից կհասնի 200-ի:\n"
}