{
    "title": "2018 թ. պետական բյուջեի եկամուտները կազմել են 1 տրիլիոն 342 մլրդ դրամ. Ֆիննախ |news.am|",
    "text": "Պետական բյուջեի եկամուտները 2018 թ. կազմել են 1 տրիլիոն 342 մլրդ դրամ, ինչը կազմում է ծրագրվածի 98.3 տոկոսը: Հունիսի 5-ին մշտական խորհրդարանական հանձնաժողովների համատեղ նիստում 2018 թվականի պետական բյուջեի կատարման տարեկան հաշվետվության քննարկման ժամանակ այս մասին հայտարարեց ֆինանսների նախարար Ատոմ Ջանջուղազյանը:Նրա խոսքով՝ 2018 թվականին փաստացի ծախսերը կազմել են 1 տրիլիոն 447 մլրդ դրամ, ինչի արդյունքում նշված ծրագրային ինդեքսը իրականացվել է 94.7 տոկոսով: «Բյուջեի դեֆիցիտը 2018 թվականին կազմել է 105 մլրդ դրամ», - հավելեց ֆինանսների նախարարը:\n"
}