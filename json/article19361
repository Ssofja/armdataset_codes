{
    "title": "ՀՀ ոստիկանությունը ձեռնարկում է միջոցառումներ Արման Բաբաջանյանի ավտոմեքենայի ուղղությամբ կրակելու դեպքի առնչությամբ",
    "text": "ՀՀ ոստիկանությունը ձեռնարկում է օպերատիվ-հետախուզական միջոցառումներ «Շիրինյան-Բաբաջանյան ժողովրդավարների դաշինք»-ի ցուցակը գլխավորող Արման Բաբաջանյանի ավտոմեքենայի ուղղությամբ կրակելու առնչությամբ:\n«Հունիսի 20-ին, նախնական տվյալներով՝ ժամը 09:30-ի սահմաններում, դեռևս չպարզված հրազենից կրակոց է արձակվել Արման Բաբաջանյանի «Տոյոտա» մակնիշի ավտոմեքենայի դիմապակուն։ Դեպքի վայր՝ Նորք-Մարաշ 6-րդ փողոցի 1-ին նրբանցք են մեկնել ոստիկանության Կենտրոնական բաժնի և Մարաշի բաժանմունքի օպերատիվ խմբեր։ Ձեռնարկվում են օպերատիվ-հետախուզական միջոցառումներ` դեպքի հանգամանքները պարզելու ուղղությամբ։ Կատարվում է քննություն»,- այս մասին ասված է ՀՀ ոստիկանության հաղորդագրությունում:\n"
}