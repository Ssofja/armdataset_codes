{
    "title": "Արայիկ Հարությունյանն ստորագրել է Արցախի կառավարության կառուցվածքի փոփոխության մասին հրամանագիր",
    "text": " Արցախի Հանրապետության նախագահ Արայիկ Հարությունյանն ստորագրել է հրամանագիր ԱՀ կառավարության կառուցվածքի փոփոխության մասին: Այս մասին հայտնեցին Արցախի Հանրապետության նախագահի աշխատակազմի հասարակայնության հետ կապերի վարչությունից:\nՀրամանագրի համաձայն՝ սահմանվել է ԱՀ կառավարության հետևյալ կառուցվածքը.\n1) պետական նախարար.\n2) աշխատանքի, սոցիալական և միգրացիայի հարցերի նախարարություն.\n3) առողջապահության նախարարություն.\n4) արդարադատության նախարարություն.\n5) արտաքին գործերի նախարարություն.\n6) էկոնոմիկայի և գյուղատնտեսության նախարարություն.\n7) կրթության, գիտության, մշակույթի և սպորտի նախարարություն.\n8) պաշտպանության նախարարություն.\n9) տարածքային կառավարման և ենթակառուցվածքների նախարարություն.\n10) քաղաքաշինության նախարարություն.\n11) ֆինանսների նախարարություն:\nԱրցախի Հանրապետության պետական նախարարի լիազորություններն այսուհետ իրականացնելու է ԱՀ ֆինանսների նախարարը։\nԻսկ ԱՀ պետական կառավարման այլ մարմինների նոր կառուցվածքը սահմանվել է հետևյալ կերպ՝\n1) ազգային անվտանգության ծառայություն.\n2) արտակարգ իրավիճակների պետական ծառայություն.\n3) կադաստրի և պետական գույքի կառավարման կոմիտե.\n4) ոստիկանություն.\n5) պետական եկամուտների կոմիտե:\nԱՀ կառավարությանը հանձնարարվել է ընդունել հրամանագրից բխող համապատասխան որոշումներ։\n"
}