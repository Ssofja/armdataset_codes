{
    "title": "ՌԴ ԱԳՆ-ն պատասխանել է Պրահայի` իր դեսպանատան հողը վերադարձնելու պահանջին\r\n |tert.am|",
    "text": "tert.am: ՌԴ ԱԳՆ-ն Պրահայի «հողային պահանջներից» հետո չեխական կողմին հիշեցրել է իր անշարժ գույքի մասին Մոսկվայի կենտրոնում: Այս մասին գրում է «ՌԻԱ Նովոստի» գործակալությունը:Ավելի վաղ Պրահա-7 շրջանի ղեկավար Յան Չիժինսկին հայտարարել էր, որ իշխանությունները Ռուսաստանից պահանջում են վերադարձնել «Ստրոմովկա» քաղաքային զբոսայգու մասը, որն այժմ զբաղեցնում է Ռուսաստանի դիվանագիտական առաքելությունը:«Եթե Պրահան իր առանձնակի նախանձախնդիր թաղապետերով հանդգնի այլ «գործիքակազմի» դիմել, ապա մենք ձեզ հիշեցնում ենք, որ չեխական կողմը նույնպես զգալի անշարժ գույք ունի Ռուսաստանի մայրաքաղաքի Տվերսկայա փողոցի տարածքում»,- ասված է ՌԴ ԱԳՆ հաղորդագրության մեջ:Ինչպես նշել են դիվանագետները, Չեխիայի մայրաքաղաքում դեսպանատան տարածքը ԽՍՀՄ-ին հատկացվել է 1970-ականների սկզբին`գոյություն ունեցող խորհրդային-չեխոսլովակյան համաձայնությունների հիման վրա:\n"
}