{
    "title": "Ռուսաստանը ՆԱՏՕ-ի հետախուզության ակտիվացում է արձանագրել. Շոյգու\r\n |tert.am|",
    "text": "tert.am: Վերջերս 30 տոկոսով մեծացել է Ռուսաստանի սահմանների մոտ ՆԱՏՕ-ի ավիացիայի թռիչքների քանակը:\nԻնչպես փոխանցում է Lenta.ru-ն, Հյուսիսատլանտյան դաշինքի հետախուզության ակտիվացումն արձանագրել է ՌԴ պաշտպանության նախարար Սերգեյ Շոյգուն: Նրա խոսքով՝ վերջին շրջանում ՆԱՏՕ-ի ինքնաթիռները սկսել են ուսումնամարզական թռիչքներ իրականացնել՝ Ռուսաստանի տարածքի ուղղությամբ ավիահարվածների նմանակմամբ:\nՌազմական գերատեսչության ղեկավարն ընդգծել է, որ օգոստոսի 23-ից սեպտեմբերի 2-ը ռուսական ինքնաթիռներն առնվազն 10 անգամ օդ են բարձրացել Բալթիկ, Բարենցի և Սև ծովերի երկնքում հետախույզ օդանավերը որսալու համար:\n"
}