{
    "title": "Գյումրու «Շիրակ» օդանավակայանը կհարմարեցվի նաև ռազմական ինքնաթիռների թռիչքի ու վայրէջքի համար",
    "text": "Այս տարի «Շիրակ» օդանավակայանի վազքուղու վերակառուցման լայնածավալ աշխատանքների իրականացում է նախատեսվում: Ամբողջովին փոխվելու է վազքուղու հին ծածկույթը:\nԳյումրու համայնքապետարանում կայացած հանրային լսման ժամանակ «Շիրակ» օդանավակայանի տեխնիկական սպասարկման ղեկավար Հենրիկ Սարգսյան տեղեկացրել է, որ 3.220 մետր երկարությամբ, և 45 մետր լայնությամբ ասֆալտ- բետոնյա ծածկույթի վերակառուցում է իրականացվելու։\n5 սմ հաստությամբ ծածկույթը հանվելու է, տեղադրվելու է 9 սանտիմետր հաստությամբ նոր ասֆալտ- բետոնյա ծածկույթ։\nԸստ բանախոսի, «Շիրակ» օդանավակայանի նոր ծածկույթը համապատասխանելու է ռազմական օդանավերի թռիչքների և վայրէջքների համար։\nՀենրիկ Սարգսյանը նաև վստահեցրել է, որ ոչ մի կոնստրուկտիվփոփոխություն տեղի չի ունենալու: Շինաշխատանքների արդյունքում կբարձրացվի միայն ծածկույթի որակը և կկատարվի հողային աշխատանք:\n"
}