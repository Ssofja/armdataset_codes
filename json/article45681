{
    "title": "Ռուսաստանը ռազմական համագործակցության ակտիվացում է ակնկալում ՀԱՊԿ շրջանակներում\r\n |tert.am|",
    "text": "tert.am: Ռուսաստանն ակնկալում է ակտիվացնել ռազմական համագործակցությունը Հավաքական անվտանգության պայմանագրի կազմակերպության (ՀԱՊԿ) շրջանակներում: Այս մասին այսօր՝ ապրիլի 14-ին, ՀԱՊԿ ռազմական կոմիտեի նիստում հայտարարել է ՌԴ զինված ուժերի գլխավոր շտաբի պետ, ՌԴ պաշտպանության նախարարի առաջին տեղակալ Վալերի Գերասիմովը, գրում է EADaily լրատվականը:\nԳերասիմովը շնորհակալություն է հայտնել հանդիպման մասնակիցներին այն բանի համար, որ նրանք, չնայած պահպանվող բարդ համաճարակաբանական իրավիճակին, եկել են Մոսկվա:\n«Հուսով ենք, որ դա լավ նշան կլինի ՀԱՊԿ շրջանակներում ռազմական համագործակցության խթանման համար, և հանդիպման արդյունքները կծառայեն մեր պաշտպանության գերատեսչությունների փոխգործակցության էլ ավելի խորացմանը»,-ասել է Գերասիմովը:\nՀԱՊԿ ռազմական կոմիտեի ղեկավար Գերասիմովը հանդիպման մասնակիցներին տեղեկացրել է դրա կազմում կատարված փոփոխությունների մասին:\n"
}