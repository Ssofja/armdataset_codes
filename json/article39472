{
    "title": "Կիմ Չեն Ընը դարձավ Կորեայի աշխատավորական կուսակցության գլխավոր քարտուղար |azatutyun.am|",
    "text": "azatutyun.am: Հյուսիսային Կորեայի առաջնորդ Կիմ Չեն Ընը դարձել է Կորեայի աշխատավորական կուսակցության գլխավոր քարտուղար, ավելի վաղ նա զբաղեցնում էր կուսակցության նախագահի պաշտոնը։\nՀարավկորեական աղբյուրները հայտնում են, որ Աշխատավորական կուսակցության համաժողովի կապակցությամբ կիրակի ուշ երեկոյան Փհենյանում տեղի է ունեցել զինվորական շքերթ։\nԿիմ Չեն Ընից առաջ կուսակցության գլխավոր քարտուղարի պաշտոնը զբաղեցրել են նրա հայրը՝ Կիմ Չեն Իրը, և պապը՝ Հյուսիսային Կորեայի հիմնադիր Կիմ Իր Սենը։ 2011 թվականին Կիմ Չեն Իրի մահից հետո որդին զբաղեցրել է նախ կուսակցության առաջին քարտուղարի պաշտոնը, ապա 2016-ին դարձել է կուսակցության քաղաքական խորհրդի գործադիր նախագահ։ 37-ամյա Կիմ Չեն Ընը նաև երկրի զինված ուժերի գերագույն գլխավոր հրամանատարն է և Կորեական ժողովրդական բանակի մարշալը։\n"
}