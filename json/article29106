{
    "title": "Շուտով կսկսվի «Ինժեներական քաղաքի» կառուցումը. փոխվարչապետը մանրամասներ է հայտնել ծրագրի ընթացքից",
    "text": "«Ինժեներական քաղաքի» հատակագիծն արդեն հաստատվել է, շուտով կհայտարարվի նաև շինարարական ընկերության մրցույթը և կսկսվի քաղաքի կառուցումը: Այս մասին «Ֆեյսբուք»-ի իր էջում գրել է փոխվարչապետ Տիգրան Ավինյանը:\n«Ինժեներական քաղաքի» ծրագիրը մտել է ակտիվ փուլ: Այն Համաշխարհային բանկի հետ համագործակցությամբ իրականացվող «Առևտրի խթանում և որակի ենթակառուցվածքներ» ծրագրի շրջանակում ֆինանսավորվող նախագծերից է:\nՀայաստանում ապագայի քաղաքի հատակագիծն արդեն հաստատվել է, շուտով կհայտարարվի նաև շինարարական ընկերության մրցույթը և կսկսվի քաղաքի կառուցումը»,- գրել է Ավինյանը:\nՓոխվարչապետը հավելել է, որ «Ինժեներական քաղաքը» բաղկացած է լինելու 22 ինժեներական ընկերությունների շինություններից, լաբորատորիայից, ավտոկայանատեղիից, այգուց և ինժեներական ենթակառույցներից:\n"
}