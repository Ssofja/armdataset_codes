{
    "title": "Կանադան հավանություն է տվել Նուբար Աֆեյանի Moderna ընկերության պատվաստանյութի կիրառմանը |tert.am|",
    "text": "tert.am: Կանադայի առողջապահության նախարարությունը հաստատել է հայազգի գործարար Նուբար Աֆեյանի Moderna ընկերության կողմից մշակված կորոնավիրուսի դեմ պատվաստանյութը: Այս մասին ասվում է նախարարության պաշտոնական կայքում:\nՀաղորդագրությունում, մասնավորապես, նշվում է. «Կանադայի առողջապահության նախարարությունն այսօր հաստատեց Կանադայում COVID-19-ի դեմ երկրորդ պատվաստանյութը, որը մշակվել է Moderna ընկերության կողմից»:\nՄանրամասնվում է նաև, որ գերատեսչությունը Moderna-ից հայտ է ստացել հոկտեմբերի 12-ին և «տվյալների ամբողջական և անկախ վերլուծություն» իրականացման արդյունքում  տեղի մասնագետները եզրակացրել են, որ դեղամիջոցն անվտանգ է, արդյունավետ և որակյալ:\n"
}