{
    "title": "Քննարկում չի եղել պաշտոններ զբաղեցնելու մասին․ Խաչատուր Սուքիասյանը՝ ընտրություններից հետո փոխվարչապետ դառնալու մասին",
    "text": "Ոչ մի քննարկում չի եղել պաշտոններ զբաղեցնելու մասին, ուղղակի քննարկում է եղել գնալ ԱԺ։ Այս մասին Փարաքարում «Քաղաքացիական պայմանագիր» կուսակցության քարոզարշավի ժամանակ լրագրողների հետ զրույցում ասաց կուսացկության պատգամավոր թեկնածու Խաչատուր Սուքիասյանը։\n«Աշխարհում պետական կառավարման համակարգում կա 2 անընդունելի վիճակ․ առաջինը կոռուպցիան է, որ պետք է զրոյական վիճակում լինի, երկրորդը պաշտոնյայի անարդյունավետ լինելն է։ Իսկ ՀՀ-ում կան կիրթ, բանիմաց, փորձ ունեցող, բարի, ազնիվ մարդիկ, որոնք կարող են այս կամ այն օղակում ի նպաստ ՀՀ-ի աշխատել»,- նշեց նա։\nԼրագրողի հարցին, թե արդյո՞ք դա Տիգրան Ավինյանին է վերաբերում, Սուքիասյանն ասաց, որ դա վերաբերում է իրեն, Ձեզ, բոլորին։\nԴիտարկմանը, թե ինչ կասի ՀՀ փոխվարչապետի պաշտոնակատար, «ՔՊ» նախընտրական ցուցակում չհայտնված Տիգրան Ավինյանի հետ, պատգամավորի թեկնածուն ասաց․ «Ես չեմ ճանաչում պարոն Ավինյանին, չգիտեմ՝ ինչ հակասության մասին է խոսքը, իր հետ չեմ շփվել»։\n"
}