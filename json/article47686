{
    "title": "Ռուս դիրքապահները կտեղակայվեն Գեղարքունիքում․ և՛ թշնամին է զորքը հետ քաշելու, և՛ մենք |24news.am|",
    "text": "24news.am: Գեղարքունիքի մարզում սահմանային իրավիճակը դեռևս նույնն է, բայց եռակողմ համատեղ աշխատանք է տարվում: Այս մասին այսօր ասաց Գեղարքունիքի մարզպետ Գնել Սանոսյանը։\n«Մոտ օրերս կունենանք փոփոխություններ՝ այն առումով, որ ռուս գործընկերներն իրենց ներկայությունը կհաստատեն այնտեղ, որոշակի գործընթացը կշարունակվի», - ասաց նա: \nՃշտող հարցին՝ արդյո՞ք երկու կողմն էլ հետ պիտի քաշվեն, Սանոսյանը պատասխանել է.\n«Համատեղ՝ և մերոնք, և նրանք»:\nՆա նշել է, որ ինքը չի բանակցում, ուղղակի տեղեկություններ ունի, կան եռակողմ բանակցություններ, կա պրոցես, որ մարզում տեղի է ունենում վերջին առնվազն 20 օրվա ընթացքում: \nԴիտարկմանը, թե հարցի այս լուծման հետ կապված դժգոհություններ կան` ինչո՞ւ պետք է մենք մեր հողում հետ քաշվենք, Սանոսյանն արձագանքել է.\n«Սա բավական լավ լուծում է՝ եղած պայթյունավտանգ իրավիճակին համահունչ, որ չունենանք ծեծկռտուք, կրակոցներ, միջադեպեր: Երկու կողմն էլ հետ կքաշվեն, սահմանին կայունություն կունենանք, որից հետո մնացած գործընթացները կշարունակվեն»:\n"
}