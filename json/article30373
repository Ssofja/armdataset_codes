{
    "title": "Արսեն Թորոսյանը Վրաստանի իր գործընկերոջ հետ քննարկել է նոր կորոնավիրուսի դեմ պայքարի մասին հարցեր",
    "text": "Առողջապահության նախարար Արսեն Թորոսյանն այսօր հեռախոսազրույց է ունեցել Վրաստանի Oկուպացված տարածքներից ներքին տեղահանված անձանց, աշխատանքի, առողջապահության և սոցիալական հարցերի նախարար Եկատերին Տիկարաձեի հետ:\nԱռողջապահության նախարարության հաղորդագրության համաձայն՝ գործընկերները քննարկել են երկկողմ համագործակցության հարցեր, մասնավորապես` վերջին շրջանում տարածում գտած նոր կորոնավիրուսի համաճարակի դեմ պայքարի ազգային և միջազգային բնույթի միջոցառումները:\nԿողմերը պատրաստակամություն են հայտնել ապահովելու փոխտեղեկատվություն, համագործակցելու հակահամաճարակային անվտանգությունն ապահովելու ուղղությամբ:\nՆախարար Թորոսյանն իր գործընկերոջը հրավիրել է այցելել Հայաստան:\nՎերջինս դրական է արձագանքել առաջարկին:\n"
}