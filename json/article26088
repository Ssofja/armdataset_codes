{
    "title": "Նորք-Մարաշում կառուցապատողը քանդել է ինքնակամ կառույցը",
    "text": "Նորքի 19/7 հասցեում կառուցվող բազմաբնակարան բնակելի շենքին հարակից շուրջ 300 քմ սեփական և համայնքային հողատարածքի ինքնակամ կցակառույցը քանդվել է: Այս մասին հայտնում է Երևանի քաղաքապետարանը։\n«Քաղաքապետարանը «Վաղարշ և որդիներ» ՍՊԸ-ին տվել էր շենք կառուցելու թույլտվություն: Ինքնակամ կառույցը հայտնաբերվել է հունիս-հուլիս ամիսներին: Երևանի քաղաքապետարանի քաղաքաշինության և հողի վերահսկողության վարչության աշխատակիցների կողմից կազմվել է վարչական 2 արձանագրություն:\nԿառուցապատողի հետ բացատրական աշխատանքներ են տարվել՝ սեփական ուժերով կցակառույցը քանդելու և տարածքը կարգի բերելու համար, ինչն այժմ արվում է»,- նշում է քաղաքաշինության և հողի վերահսկողության վարչության պետի տեղակալ Ռուբեն Խոջայանը՝ հավելելով, որ եթե կառուցապատողը նախատեսում է քաղաքաշինական որևէ գործունեություն, ապա համապատասխան թույլտվություն ստանալուց հետո միայն կարող է գործունեություն ծավալել:\n"
}