{
    "title": "Նախնական տվյալներով Կազանի դպրոցում տեղի ունեցած հրաձգության զոհ է դարձել ինը մարդ, որոնցից ութը երեխա են |1lurer.am|",
    "text": "1lurer.am: Ռուսաստանի Դաշնության Կազան քաղաքի դպրոցներից մեկում հրաձգություն է տեղի ունեցել, որի հետևանքով, ըստ այս պահի տվյալների, մահացել է ինը մարդ՝ մեկ ուսուցիչ և ութ աշակերտ: Այս մասին հայտնել են շրջանի արտակարգ իրավիճակների ծառայությունից, փոխանցում է РИА Новости-ն:\nԱվելի վաղ հայտարարվել էր, որ անհայտ անձը կրակ է բացել կրթօջախի հարևանությամբ, այնուհետև պայթյուն է որոտացել: Նախնական տվյալներով՝ կրակել է անչափահասը, որը բերման է ենթարկվել: Դպրոցում տարհանում է իրականացվել:\nԴեպքի վայր է ժամանել շտապօգնության 21 մեքենա: Այնտեղ են մեկնել նաև Թաթարստանի նախագահը, առողջապահության նախարարն ու շրջանի դատախազը:\n"
}