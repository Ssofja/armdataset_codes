{
    "title": "Մեր պատմական համերաշխությունն ենք հայտնում հայ ժողովրդին և ցանկանում, որ վերսկսվեն խաղաղության հասնելուն ուղղված բանակցությունները․ Ուրուգվայի նախկին նախագահները հայտարարություն են տարածել |tert.am|",
    "text": "tert.am:  ՀՀ ԱԳՆ հաղորդմամբ՝Ուրուգվայի նախկին նախագահները համատեղ հայտարարություն են տարածել Հարավային Կովկասում տեղի ունեցող իրադարձությունների վերաբերյալ, որն ամբողջությամբ ներկայացնում ենք ստորև։\n«Հարավային Կովկասում տեղի ունեցող սարսափելի իրադարձությունների առնչությամբ մեր պատմական համերաշխությունն ենք հայտնում հայ ժողովրդին և արտահայտում մեր ցանկությունը՝ որպեսզի վերսկսվեն անհապաղ հրադադարի, խաղաղության, ինչպես նաև այս հակամարտության վերջնական լուծմանը հասնելուն ուղղված բանակցությունները»։\nՈւրուգվայի Արևելյան Հանրպետության նախագահներ\nԽուլիո Մարիա Սանգինետտի 1985-1990 և 1995-2000 թթ\nԼուիս Ալբերտո Լակաժե Էռերա 1990-1995 թթ\nՏաբարե Վասկես 2005-2010, 2015-2020թթ\nԽոսե Մուխիկա 2010-1015թթ\nՀիշեցնենք, որ սեպտեմբերի 27-ին Ադրբեջանի զինուժը լայնածավալ հարձակում է սկսել Արցախում՝ թիրախավորելով նաև խաղաղ բնակչությանը։ Ադրբեջանի զինված ուժերը թիրախավորել է նաև Արցախի և Հայաստանի Հանրապետության զինվորական և քաղաքացիական ենթակառուցվածքները, որի հետևանքով Գեղարքունիքում զոհվել է 2 քաղաքացիական անձ, Արցախում զոհվել է 40 քաղաքացիական անձ, վիրավորվել է 120 քաղաքացիական անձ։\nԱդրբեջանական զինուժի հրետակոծության հետևանքով վիրավորվել են ինչպես արտասահմանյան, այնպես էլ տեղական լրատվամիջոցների լրագրողներ։ Հայաստանում և Արցախում սեպտեմբերի 27-ին հայտարարվել է ռազմական դրություն։\nԱրդեն երեք անգամ հայտարարվել է մարդասիրական հրադադարի մասին, սակայն ադրբեջանական զինուժը խախտել է այն։\n"
}