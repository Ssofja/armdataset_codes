{
    "title": "Ըստ Պեսկովի՝ Ադրբեջանից ու Հայաստանից բանջարեղենի և մրգերի ներկրման արգելքը Կրեմլի հետ չի համաձայնեցվել |azatutyun.am|",
    "text": "azatutyun.am: «Ռուսաստանի սպառողական շուկայի վերահսկման ծառայության (Роспотребнадзор) կողմից Հայաստանի մի շարք շրջաններից և Ադրբեջանի ողջ տարածքից մրգերի և բանջարեղենի ներկրումն արգելելու որոշումը նախագահի աշխատակազմի հետ չի համաձայնեցրել», - այսօր Մոսկվայում, լրագրողների հետ զրույցի ընթացքում այս մասին հայտարարել է Ռուսաստանի նախագահի մամուլի քարտուղար Դմիտրի Պեսկովը։\nԸստ Պուտինի խոսնակի՝ Роспотребнадзор-ը չպետք է նման հարցերը համաձայնեցնի Կրեմլի հետ։ «Այդ ամենն արվում է կառավարության հետ համագործակցության շրջանակներում և կան հստակ չափանիշներ, որոնց համաձայն կայացվում են նման որոշումները», - նշել է Պեսկովը։\nԱվելի վաղ, Ռուսաստանի «Գյուղատնտեսության ոլորտի վերահսկողական ծառայությունը» հայտարարել էր, որ Ադրբեջանից ներկրվող լոլիկը և խնձորը ինչպես նաև Հայաստանի Արմավիրի մարզից ներկրվող լոլիկը չեն համապատասխանում երկրում գործող սանիտարական նորմերին։\n"
}