{
    "title": "Արցախում կորոնավիրուսային վարակ է հաստատվել 6 քաղաքացու մոտ. վարակվածների ընդհանուր թիվը 281 է",
    "text": "Արցախում օգոստոսի 29-ի դրությամբ հաստատվել է կորոնավիրուսային հիվանդության 6 նոր դեպք:\nԱյս մասին տեղեկացնում են ԱՀ առողջապահության նախարարությունից։\nԱռայսօր, նոր կորոնավիրուսային հիվանդությունը հաստատվել է 281 մարդու մոտ, որից 252-ը հաղթահարել է հիվանդությունը: Վարակակիրները Ստեփանակերտ քաղաքի բնակիչներ  են, 4-ը` նախորդ օրը հաստատված օջախի կոնտակտավորներ, 1-ը կասկածյալ էր, մեկուսացման մեջ էր: 1 դեպք հայտնաբերվել է սահմանային անցակետում իրականացված ՊՇՌ հետազոտության արդյունքում:\nՓաստացի բուժում է ստանում 27, ընդհանուր մեկուսացված է 58 քաղաքացի:\nԲժիշկները 1 հիվանդի առողջական վիճակը գնահատում են ծանր, 1-ինը՝ միջին ծանրության:\nԹեստավորումների նպատակով 170 նմուշառում է իրականացվել:\nՄինչ այսօր կատարվել է  9968 փորձանմուշի հետազոտություն:\nԱրձանագրվել է նաև մահվան 2 դեպք, երբ պացիենտների մոտ հաստատվել է կորոնավիրուսային վարակ, սակայն մահը վրա է հասել այլ հիվանդության պատճառով։\n"
}