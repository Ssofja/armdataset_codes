{
    "title": "ԵՊՀ-ն 5 մլն դրամ է փոխանցել կորոնավիրուսի դեմ պայքարի համար",
    "text": "ԵՊՀ-ն աջակցում է կորոնավիրուսային հիվանդության կանխարգելմանը և հաղթահարմանն ուղղված միջոցառումներին: Այս մասին տեղեկացնում է ԵՊՀ լրատվական ծառայությունը:\nՆշվում է, որ Երևանի պետական համալսարանը կորոնավիրուսային հիվանդության կանխարգելմանը և հաղթահարմանն ուղղված առողջապահության նախարարության միջոցառումներին աջակցելու նպատակով ՀՀ կենտրոնական գանձապետարան է փոխանցել 5 մլն ՀՀ դրամ:\nԵՊՀ-ն հիշեցնում և հորդորում է անվերապահորեն հետևել ՀՀ ԱՆ խորհուրդներին և նվազագույնի հասցնել անմիջական շփումները:\n"
}