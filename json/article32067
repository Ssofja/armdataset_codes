{
    "title": "ԱՄՆ կոնգրեսականները ներկայացրել են Ռուսաստանի ԱԴԾ աշխատակիցների դեմ պատժամիջոցների նախագիծ |azatutyun.am|",
    "text": "azatutyun.am։ ԱՄՆ Կոնգրեսի Ուկրաինայի հարցերով հանձնախումբը ներկայացրել է Ռուսաստանի Անվտանգության դաշնային ծառայության (ԱԴԾ) աշխատակիցների նկատմամբ պատժամիջոցներ կիրառելու մասին օրենսդրական նախագիծ` անցյալ տարվա նոյեմբերին Կերչի նեղուցում 24 ուկրաինացի նավաստիներին գերեվարելու համար։\nՀանձնախմբի չորս համանախագահների հայտարարությունում ասված է, որ այսպես կոչված Նավաստիների մասին օրինագծը վերաբերելու է ՌԴ ԱԴԾ 24 բարձրաստիճան սպաների և նրանց մերձավոր գործակիցներին։\nԴեմոկրատներ Մարսի Քեփթուրն ու Մայք Քիգլին, հանրապետականներ Էնդի Հարիսն ու Բրայան Ֆիցփաթրիքը հայտարարել են, որ «Միացյալ Նահանգները շարունակում է խստորեն դատապարտել Ուկրաինայի ռազմածովային նավատորմի վրա Ռուսաստանի հարձակումը և 24 նավաստիների ապօրինի ձերբակալությունը»:\n"
}