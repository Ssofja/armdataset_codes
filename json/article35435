{
    "title": "Էնթոնի Հոփքինսը` լավագույն դերասան, Ֆրենսիս ՄաքԴորմանդը՝ լավագույն դերասանուհի, «Քոչվորների երկիրը»՝ լավագույն ֆիլմ",
    "text": "Ապրիլի 26-ին Լոս Անջելեսում կայացել է կինոաշխարհի ամենահեղինակավոր մրցանակաբաշխություններից մեկը՝ «Օսկար» կինոմրցանակի հանձնման 93-րդ արարողությունը։\nՀամավարակի պատճառով արարողությունն առաջին անգամ տեղի է ունեցել նորացված ձևաչափով՝ մի քանի հարթակներում:\n«Օսկար»-ի ամենաշատ մրցանակներին արժանացել է ռեժիսոր Քլոի Չժաոի «Քոչվորների երկիրը» (Nomadland) դրաման։ Ֆիլմը հաղթել է «Լավագույն ֆիլմ» անվանակարգում։\n«Լավագույն դերասանուհի» անվանակարգում հաղթել է դերասանուհի Ֆրենսիս ՄաքԴորմանդը («Քոչվորների երկիրը»), իսկ ռեժիսոր Քլոի Չժաոն հաղթող է ճանաչվել «Լավագույն ռեժիսոր» անվանակարգում։\n«Լավագույն դերասան» անվանակարգում մրցանակը շնորհվել է Էնթոնի Հոփքինսին՝ ռեժիսոր Ֆլորիան Զելերի «Հայրը» (The Father) դրամայում կերտած դերի համար: Ֆիլմը նաև արժանացել է «Լավագույն ադապտացված սցենար» մրցանակին:\n«Մանկ» (Mank) ֆիլմը «Օսկար»-ի է արժանացել «Լավագույն օպերատորական աշխատանք» և «Բեմադրող նկարչի լավագույն աշխատանք» անվանակարգերում։\n«Հուդա և սև մեսիա» «Երկրորդ պլանի լավագույն դերասան» է ճանաչվել Դենիել Կալույան: Ֆիլմի Fight for you ստեղծագործությունը ճանաչվել է «Լավագույն օրիգինալ ստեղծագործություն»։\n«Երկրորդ պլանի լավագույն դերասանուհի» անվանակարգում»  «Օսկար» Է ստացել հարավկորեացի Յուն Յու Ջոնը ՝ «Մինարի» (Minari) ֆիլմում իր դերի համար:\n«Լավագույն անիմացիոն ֆիլմ» է ճանաչվել Փիթ Դոքերի «Հոգի» (Soul) մուլտֆիլմը։\nԹոմաս Վինտենբերգի «Եվս մեկ անգամ» ֆիլմը (Druk) դանիական ֆիլմը ճանաչվել է «Լավագույն արտասահմանյան ֆիլմ»:\n«Լավագույն վավերագրական ֆիլմ» է ճանաչել «Իմ ութոտնուկ ուսուցիչը»։\n"
}