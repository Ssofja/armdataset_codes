{
    "title": "Արտակ Բուդաղյանը նշանակվել է Հատուկ բանակային կորպուսի հրամանատար",
    "text": "ՀՀ նախագահ Արմեն Սարգսյանը հրամանագիր է ստորագրել Արտակ Բուդաղյանին Հատուկ բանակային կորպուսի հրամանատար նշանակելու մասին: \n«Հիմք ընդունելով վարչապետի առաջարկությունը՝ համաձայն Սահմանադրության 133-րդ հոդվածի 1-ին մասի, ինչպես նաև «Զինվորական ծառայության և զինծառայողի կարգավիճակի մասին» օրենքի 35.1-ին հոդվածի 1-ին մասի և 36-րդ հոդվածի 1-ին մասի 1-ին կետի.\nԱրտակ Բուդաղյանին նշանակել Հատուկ բանակային կորպուսի հրամանատար»,- ասված է նախագահի հրամանագրում: \nԱրմեն Սարգսյանի մեկ այլ հրամանագրով՝ Արտակ Բուդաղյանն ազատվել է 4-րդ բանակային կորպուսի հրամանատարի պաշտոնից:\n«Հիմք ընդունելով վարչապետի առաջարկությունը` համաձայն Սահմանադրության 133-րդ հոդվածի 1-ին մասի, ինչպես նաև «Զինվորական ծառայության և զինծառայողի կարգավիճակի մասին» օրենքի 40-րդ հոդվածի 1-ին մասի 1-ին կետի.\nԱրտակ Բուդաղյանին ազատել 4-րդ բանակային կորպուսի հրամանատարի պաշտոնից»,- ասված է հրամանագրում: \n"
}