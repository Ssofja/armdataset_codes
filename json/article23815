{
    "title": "Համացանցում նոր խաբեություն է տարածվում, որի միջոցով տիրանում են օգտատերերի էլ. փոստի հասցեին",
    "text": "Անձնական տվյալների պաշտպանության գործակալությունից հայտնում են, որ համացանցում նոր խաբեություն է տարածվում, որի միջոցով կեղծիքի են դիմում ու տիրանում օգտատերերի էլ. փոստի հասցեին, այնուհետև առցանց պահվող նկարները հրապարակում են սոցիալական ցանցերում։\n«Կեղծարարաները օնլայն աշխատանք են առաջարկում ու ինչ-որ կարգավորում անելու պատրվակով վերցնում են «զոհի» էլ. փոստի հասցեն ու գաղտնաբառը, իսկ դրանց մուտք ունենալով հասանելություն են ստանում նկարներին։\nՆրանք կարող են անձնական բնույթի նկարները չհրապարակելու դիմաց գումար փորձել կորզել։\nՈչ մի դեպքում մի տրամադրեք ձեր գաղտնաբառը այլ մարդկանց։\nՕգտագործեք բարդ գաղտնաբառ։\nՄիևնույն գաղտնաբառը մի օգտագործեք մեկից ավելի հարթակներում։\nՄիացրեք երկփուլային վավերացում ֆունկցիան, որը պաշտպանում է ձեր հաշիվը, եթե անգամ գաղտնաբառը հայտնվի մեկ այլ մարդու մոտ։\nԿասկածով մոտեցեք բոլոր այն առաջարկներին, որոնք ենթադրում են հեշտ ճանապարհով գումար վաստակել», - նշված է հաղորդագրության մեջ։\n"
}