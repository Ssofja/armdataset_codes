{
    "title": "ԵՊԲՀ-ին ամրացված գույքը 15 տարվա անհատույց օգտագործման իրավունքով հանձնվել է Հայրենիքի պաշտպանի կենտրոնին",
    "text": "Կառավարության որոշմամբ՝ Երևանի Մխիթար Հերացու անվան պետական բժշկական համալսարան հիմնադրամին ամրացված գույքը 15 տարվա անհատույց օգտագործման իրավունքով հանձնվել է Հայրենիքի պաշտպանի վերականգնողական կենտրոնին:\nՄասնաշենքի աջակողմյան հատվածում իրականացվում է վերականգնողական բուժում, իսկ ձախակողմյան հատվածում նախորդ շաբաթ արդեն բացվել է պրոթեզավորման լաբորատորիան:\nԿենտրոնը հագեցվելու է ժամանակակից սարքավորումներով, որը հնարավորություն կտա պատերազմում վիրավորված Հայրենիքի պաշտպաններին ապահովել որակյալ և ֆունկցիոնալ պրոթեզներով:\n"
}