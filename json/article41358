{
    "title": "Այսօրվա դրությամբ հաստատվել է կորոնավիրուսի ընդհանուր 129085 դեպք, մեկ օրում գրանցվել է 1563 նոր դեպք",
    "text": "ՀՀ Առողջապահության նախարարությունը հայտնում է, որ նոյեմբերի 25-ի դրությամբ հաստատվել է կորոնավիրուսի ընդհանուր 129085 դեպք, որոնցից 100913-ն` առողջացած, 2040-ը` մահվան ելքով: Կորոնավիրուսային հիվանդությամբ այս պահին փաստացի բուժում է ստանում 25619 պացիենտ: Ընդհանուր առմամբ կատարվել է 494568 թեստավորում:\nԵրեկ կատարվել է 4198 թեստավորում, որից հաստատվել է կորոնավիրուսի 1563 նոր դեպք: Ունենք 1969 առողջացած և 38 մահվան դեպք:\nՆախորդ օրն արձանագրվել է մահվան 6 դեպք, երբ պացիենտներն ունեցել են կորոնավիրուսային վարակ, սակայն մահը վրա է հասել այլ հիվանդության պատճառով։ Այդպիսի դեպքերի ընդհանուր թիվը 513 է:\n"
}