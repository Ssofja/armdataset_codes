{
    "title": "Աղքատության փուլային հաղթահարման ծրագրի շրջանակում անասնապահությամբ զբաղվելու համար աջակցությունը կտրամադրվի 1000 ընտանիքների",
    "text": "ՀՀ Աշխատանքի և սոցիալական հարցերի նախարար Զարուհի Բաթոյանը ֆեյսբուքյան իր էջում գրում է․\n«Աղքատության փուլային հաղթահարման ծրագրի շրջանակում անասնապահությամբ զբաղվելու համար աջակցությունը կտրամադրվի 1000 ընտանիքների՝ նպաստի իրավունքը 12 ամիս պահպանելու հետ զուգահեռաբար:\nԱրդեն ծրագրում ընդգրկվել և պայմանագրեր են ստորագրել 883 անձ։ Մյուս պայմանագրերի կնքումն ընթացքի մեջ է։\nԱղքատության փուլային հաղթահարման ինստիտուցիոնալ լուծումը տրվել է «Պետական նպաստների մասին» օրենքի առաջարկվող փոփոխությամբ, որտեղ ներմուծվել է «Ընտանիքի կայուն եկամտի ձևավորման դրամագլուխ» հասկացությունը, որը թույլ կտա աղքատության հաղթահարման ծրագրեր իրականացնել նաև այլ ոլորտներում և ուղղությամբ` ներառելով նաև քաղաքային բնակավայրերում ապրող ընտանիքներին»։\n"
}