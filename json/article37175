{
    "title": "Թբիլիսիում ընդդիմադիրները վրաններ են տեղադրել խորհրդարանի շենքի մատույցներում |1lurer.am|",
    "text": "1lurer.am: Վրաստանի տարբեր շրջաններից մայրաքաղաք ժամանած ընդդիմության համակիրները 11 վրան են տեղադրել խորհրդարանի շենքի մատույցներում և այնտեղ էլ գիշերել՝ փոխանցում է Интерфакс գործակալությունը:\n«Խորհրդարանի շենքի մոտ վրաններ խփելը հակաժողովրդական ռեժիմի դեմ մեր պայքարի մասն է: Դա բողոքն արտահայտելու մեր օրինական իրավունքն է: Անհրաժեշտության դեպքում մենք վրաններ կխփենք Ռուսթավելի պողոտայի ճանապարհային հատվածում»,-հայտարարել է «Միասնական ազգային շարժում» ընդդիմադիր կուսակցության ղեկավարը:\nԻրավապահներն առայժմ չեն խոչընդոտում ընդդիմադիրների գործողություններին, սակայն թույլ չեն տալիս վրաններ խփել Ռուսթավելիի ճանապարհային հատվածում:\n"
}