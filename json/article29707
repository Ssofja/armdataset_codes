{
    "title": "Ճամբարակ, Գավառ, Վարդենիս, Ջերմուկ քաղաքներում և Սպիտակի ոլորաններում ձյուն է տեղում",
    "text": "Արտակարգ իրավիճակների նախարարությունը տեղեկացնում է, որ ՀՀ տարածքում կան փակ ավտոճանապարհներ։ Փակ են Արագածոտնի մարզում «Ամբերդ» բարձր լեռնային օդերևութաբանական կայանից դեպի Ամբերդ ամրոց և դեպի Քարի լիճ տանող ավտոճանապարհները։\nԳեղարքունիքի մարզի Ճամբարակ, Գավառ, Վարդենիս, Վայոց ձորի մարզի Ջերմուկ քաղաքներում և Լոռու մարզի Սպիտակի ոլորաններում տեղում է ձյուն։\nՎրաստանի ՆԳՆ ԱԻ դեպարտամենտից և ՌԴ ԱԻՆ Հյուսիսային Օսիայի ճգնաժամային կառավարման կենտրոնից ստացված տեղեկատվության համաձայն՝ Ստեփանծմինդա-Լարս ավտոճանապարհը բաց է: Ռուսական կողմում կա մոտ 400 կուտակված բեռնատար ավտոմեքենա։\n"
}