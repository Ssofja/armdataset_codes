{
    "title": "Սենատը Բեռնհարդտին հաստատել է ԱՄՆ ՆԳՆ ղեկավարի պաշտոնում |news.am|",
    "text": "news.am։ ԱՄՆ Կոնգրեսի Սենատը Դեվիդ Բեռնհարդտին հաստատել է ԱՄՆ ներքին գործերի նախարարի պաշտոնում։\nԱմերիկյան խորհրդարանի վերին պալատում քվեարկությունը տեղի է ունեցել ապրիլի 11-ին։ Նրա թեկնածությանն աջակցել է 56 սենատոր, եւս 46-ը դեմ է արտահայտվել։\nՀունվարի սկզբին Բեռնհարդտը նշանակվել էր ՆԳՆ ղեկավարի պաշտոնակատար Ռայան Զինկեի հեռանալուց հետո։ Վերջինին մեղադրել էին բյուջետային միջոցները վատնելու մեջ։\nԱպրիլի 8-ին ԱՄՆ նախագահ Դոնալդ Թրամփը հայտարարեց ներքին անվտանգության նախարար Քիրսթեն Նիլսենի հրաժարականի մասին։ Դեռ անցած տարվա նոյեմբերին տեղեկացվել էր, որ ամերիկյան առաջնորդը դժգոհ է նրա աշխատանքից միգրացիայի ոլորտում, ինչի պատճառով մի քանի ամիս դաժան քննադատում էր նախարարին։ Նիլսենի պարտականությունները ժամանակավորապես կկատարի մաքսային-սահմանապահ ծառայության ղեկավար Քեւին Մաքելինենը։\nԱվելի ուշ նույն օրը հայտնի դարձավ, որ ԱՄՆ նախագահը պաշտոնից հեռացրել է Միացյալ Նահանգների Գաղտնի ծառայության ղեկավար Ռենդոլֆ Ալեսին։\n"
}