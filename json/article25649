{
    "title": "Ռուսաստանի ռազմական բժիշկները Ստեփանակերտում սկսել են հիվանդների ընդունումը\r\n |tert.am|",
    "text": "tert.am: Ստեփանակերտում ռուսական հատուկ նշանակության բժշկական ստորաբաժանումը սկսել է օգնություն ցուցաբերել տեղի բնակչությանը: Այս մասին տեղեկացնում է «ՌԻԱ Նովոստի» գործակալությունը` հղում տալով ՌԴ պաշտպանության նախարարությանը:\n«Արևելյան ռազմական շրջանի հատուկ նշանակության բժշկական ստորաբաժանումը Լեռնային Ղարաբաղի մայրաքաղաք Ստեփանակերտ քաղաքում տեղի բնակչությանը օգնություն է ցուցաբերում: Օրվա ընթացքում Ռուսաստանի ռազմական բժիշկներն ընդունել են մոտ 40 բնակչի: Խորհրդատվություն, հետազոտություն և որակյալ բժշկական օգնություն  են ցուցաբերում թերապևտները, վիրաբույժները և այլ ոլորտային մասնագետները»,-ասված է հաղորդագրության մեջ:\nԸնդգծվում է, որ բժշկական ջոկատի առաջին ստորաբաժանման կազմում Ստեփանակերտ է ժամանել շուրջ 60 բժիշկ, նրանց թվում` ռազմական վիրաբույժներ, անեսթեզիոլոգ-ռեանիմատոլոգներ, թերապևտներ և համաճարակաբաններ:\n«Նախօրեին սկսվել է երկրորդ ռազմական հիվանդանոցի տեղակայումը Մարտակերտ բնակավայրում»,-ավելացվում է հաղորդագրության մեջ:\n"
}