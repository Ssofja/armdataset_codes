{
    "title": "ԱՀԿ-ն հետաքրքրվել Է կորոնավիրուսի դեմ ռուսաստանյան պատվաստանյութով |armenpress.am|",
    "text": "armenpress.am: Առողջապահության համաշխարհային կազմակերպությունը (ԱՀԿ) հետաքրքրվում Է կորոնավիրուսի ռուսաստանյան պատվաստանյութով: Այդ մասին ՌԻԱ Նովոստիին հայտարարել Է կազմակերպության գլխավոր գիտաշխատող Սումյա Սվամինաթանը:\n«Մենք տեղյակ ենք, որ անցկացվում են ավիֆավիրի (կորոնավիրուսի դեմ պատրաստուկի) փորձարկումներ: Անցնում են դեղամիջոցի երկու կամ երեք թեստ, այնպես որ մենք սպասում ենք արդյունքներին: Սակայն, բացի դրանից, մենք նույնպես շահագրգռված ենք ռուսաստանյան պատվաստանյութով»,-ասել Է նա:\nՌուսաստանի առողջապահության նախարարությունն արդեն հավանություն Է տվել COVID-19-ի բուժման համար երկու պատրաստուկի՝ Ռուսաստանի ուղղակի ներդրումների հիմնադրամի եւ «ԽիմՌար» ընկերությունների խմբի արտադրության «Ավիֆավիր»-ին, ինչպես նաեւ «Արեպլիվիր»-ին, որի արտադրությամբ զբաղվում Է «Պրոմոմեդ» ընկերությունը:\nՍվամինաթանը հիշեցրել Է, որ ԱՀԿ-ն ունի «Համերաշխության թեստերի» ծրագիր, որն ուղղված Է կորոնավիրուսային վարակի դեմ պատվաստանյութերի եւ պատրաստուկների վերաբերյալ տվյալների փոխանակմանը: Նա նաեւ հույս Է հայտնել, որ ռուսաստանցի գիտնականները կհամաձայնեն համագործակցել: Այժմ Ռուսաստանը «Համերաշխության թեստերին» չի մասնակցում: Գործակալության տվյալներով՝ ծրագրին չեն միացել նաեւ ԱՄՆ-ը, Մեծ Բրիտանիան, Չինաստանը եւ Ֆրանսիան:\n«Պատրաստուկի մատակարարումները հունիսին իրականացվել են ամբողջ Ռուսաստանի 35 շրջաններ, ինչպես նաեւ Բելառուսի Հանրապետություն: Առաջիկայում «Ավիֆավիր»-ի մատակարարումները նաեւ կիրականացվեն Ղազախստանի Հանրապետություն, ինչի մասին արդեն ձեռք են բերվել պայմանավորվածություններ: Մեկ ամսվա ընթացքում կարտադրվի եւս 100 հազար կուրսից ավելի»,-նշել են հիմնադրամում: Բացի այդ, բանակցություններ են անցկացվում «Ավիֆավիր»-ի մատակարարումների վերաբերյալ Լատինական Ամերիկայի մի շարք պետություններ: Նաեւ իրենց հետաքրքրությունն են հայտնում ԱՊՀ-ի ու Մերձավոր Արեւելքի, ինչպես նաեւ աշխարհի մյուս տարածաշրջանների երկրները:\n"
}