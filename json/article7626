{
    "title": "Վլադիմիր Պուտինը Նուրսուլթան Նազարբաևի հետ քննարկել է սիրիական ճգնաժամի վերաբերյալ հարցեր |tert.am|",
    "text": "tert.am: Ռուսաստանի նախագահ Վլադիմիր Պուտինը և Ղազախստանի Հանրապետության առաջին նախագահ Նուրսուլթան Նազարաբևը հեռախոսային զրույցի ընթացքում քննարկել են սիրիական ճգնաժամը, ինչպես նաև Նազարբաևի` Մոսկվա կատարալիք այցը: Այս մասին հայտնել է Կրեմլի մամուլի ծառայությունը։\nՂազախստանի առաջին նախագահի մամուլի ծառայությունն իր հերթին նշել է, որ զրուցակիցները կարծիքներ են փոխանակել երկկողմ և միջազգային օրակարգի հրատապ հարցերի` այդ թվում սիրիական խնդրի կարգավորման վերաբերյալ վերջերս տեղի ունեցած ռուս-թուրքական բարձր մակարդակի բանակցությունների արդյունքների մասին: «Զրույցի ավարտին կողմերը գոհունակությամբ արձանագրել են, որ ղազախա-ռուսական քաղաքական շփումներն այս տարի մեծ թափով են զարգանում»,- հայտնել է Նազարբաևի մամուլի ծառայությունը:\n"
}