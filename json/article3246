{
    "title": "ՊԵԿ-ը Կենտրոնական բանկի հետ քննարկում է վիրտուալ ՀԴՄ-ի ներդրման գաղափարը․ Փաշայան |armtimes.com|",
    "text": "armtimes.com: Պետական եկամուտների կոմիտեն Կենտրոնական բանկի հետ քննարկում է վիրտուալ ՀԴՄ-ի ներդրման գաղափարը։ Այս մասին այսօր ՀՀ կառավարության մամուլի կենտրոնում ասաց ՊԵԿ նախագահի տեղակալ Միքայել Փաշայանը։\n«Դա նոր համակարգ է, որն արդեն իսկ ստեղծվել է ՊԵԿ-ում։ Հիմա սպասում ենք, որպեսզի բիզնեսն ընդառաջ գա ու ինտեգրվի այդ համակարգին։ Սա հնարավորություն է տալու էլեկտրոնային ծառայություններ մատուցող, հեռախոսի միջոցով պատվերներ ստացող կազմակերպություններին տրամադրել էլեկտրոնային ՀԴՄ-ներ»,- նշեց ՊԵԿ փոխնախագահը։\nՆրա խոսքով՝ էլեկտրոնային ՀԴՄ տրամադրելիս տեղեկատվությունն օնլայն եղանակով փոխանցվում է ՊԵԿ-ին։\nՓաշայանն ասաց նաեւ, որ կորոնավիրուսի տարածման կանխարգելման համար՝ շարունակվելու են ավտոմատացման եւ թվայնացման մասով աշխատանքները։\n"
}