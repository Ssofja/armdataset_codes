{
    "title": "Բայդենը շնորհավորել է Իսրայելի նոր վարչապետին և ԱՄՆ-ն «Իսրայելի լավագույն ընկեր» անվանել |tert.am|",
    "text": "tert.am: Միացյալ Նահանգների նախագահ Ջո Բայդենը շնորհավորել է Իսրայելի նոր վարչապետ Նաֆթալի Բենեթին և նրա կոալիցիոն գործընկեր Յաիր Լապիդին՝ պաշտոնի ստանձնման կապակցությամբ և խոստացել զարգացնել Իսրայելի հետ համագործակցությունը, հայտնում է «ՌԻԱ Նովոստի» լրատվական գործակալությունը։«Իմ վարչակազմը լիովին հավատարիմ է Իսրայելի նոր կառավարության հետ համագործակցությանը՝ իսրայելցիների, պաղեստինցիների և տարածաշրջանի ողջ բնակչության անվտանգության, կայունության և խաղաղության ապահովման համար», - ասված է Բայդենի նամակում, որտեղ նա նշել է, որ ԱՄՆ-ն Իսրայելի լավագույն ընկերն է։Բենեթը, իր հերթին, շնորհակալություն է հայտնել ԱՄՆ-ի առաջնորդին և երկու երկրների միջև հարաբերություններն ամրապնդելու հույս հայտնել։\n"
}