{
    "title": "Հայաստանում գիշերը կրկին երկրաշարժ է գրանցվել. Երևանում զգացվել է 2-3 բալ",
    "text": "Հայաստանում փետրվարի լույս 14-ի գիշերը կրկին երկրաշարժ է գրանցվել։ ՀՀ արտակարգ իրավիճակների նախարարությունից տեղեկացրին, որ փետրվարի 14-ին, տեղական ժամանակով ժամը 01:47-ին (Գրինվիչի ժամանակով` փետրվարի 13-ին ժամը 21:47-ին) ՀՀ ԱԻՆ Սեյսմիկ պաշտպանության տարածքային ծառայության սեյսմոլոգիական ցանցի կողմից գրանցվել է հյուսիսային լայնության 40.07⁰ և արևելյան երկայնության 44.48⁰ աշխարհագրական կոորդինատներով` Հայաստան` Երևան քաղաքից 13 կմ հարավ-արևմուտք, օջախի 10 կմ խորությամբ, 2.4 մագնիտուդով երկրաշարժ:\nԷպիկենտրոնային գոտում ստորգետնյա ցնցման ուժգնությունը կազմել է 3 բալ:\nԵրկրաշարժը զգացվել է Երևանում և Արարատի մարզի մի շարք բնակավայրերում՝ 2-3 բալ ուժգնությամբ:\n"
}