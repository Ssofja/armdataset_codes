{
    "title": "Արմատական իսլամիստները պատերազմ են մղում հանրապետության դեմ. Ֆրանսիայի վարչապետ\r\n |1lurer.am|",
    "text": "1lurer.am: Արմատական ​​իսլամիստներն իսկական պատերազմ են մղում Ֆրանսիայի դեմ: Այս մասին ուրբաթ հայտարարել է վարչապետ Ժան Կաստեքսը՝ ելույթ ունենալով Ռամբույե քաղաքում՝ իսլամիստ արմատականի կողմից սպանված ​​ոստիկանության աշխատակից Ստեֆանի Մոնֆերմի հիշատակին նվիրված ​​արարողության ժամանակ: Միջոցառմանը մասնակցում էին Ֆրանսիայի կառավարության մի շարք նախարարներ և տեղական իշխանությունների ներկայացուցիչներ, հայտնում է ТАСС-ը:\n«Իսլամիստական ​​ահաբեկչությունը արյունոտ ֆանատիզմ է, այն պատերազմ է հայտարարել մեզ, բայց այս պատերազմը մեր դեմ վարում են ստոր և վախկոտ մարդիկ»,- ասել է վարչապետը:\nԸստ Կաստեքսի՝ «իսլամական ​​ահաբեկչությունը չի կարողանում համակերպվել Ֆրանսիայի Հանրապետության հանդեպ քաղաքացիների հավատի, ազատությունը պաշտպանելու նրանց գործողությունների հետ»:\nՎարչապետը Ֆրանսիայի նախագահ Էմանուել Մակրոնի անունից Ստեֆանի Մոնֆերմին հետմահու պարգևատրել է Պատվո լեգեոնի շքանշանով:\n"
}