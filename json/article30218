{
    "title": "Զարեհ Սինանյանը հանդիպել է Ամերիկայի Հայ ավետարանչական ընկերակցության ներկայացուցիչների հետ",
    "text": "Սփյուռքի գործերի գլխավոր հանձնակատար Զարեհ Սինանյանը Նյու Ջերսիում հանդիպում է ունեցել Ամերիկայի Հայ ավետարանչական ընկերակցության ներկայացուցիչների հետ՝ գործադիր տնօրեն Զավեն Խանջյանի գլխավորությամբ:\nՈղջունելով Գլխավոր հանձնակատարին՝ Զ. Խանջյանը կարևորել է հետպատերազմյան շրջանում նմանօրինակ այցը ԱՄՆ և համայնքային անկեղծ հանդիպումները:\nԱյնուհետ հանձնակատարը լայն ընդգրկմամբ ներկայացրել է հայաստանյան և արցախյան ներկայիս իրավիճակը, գրասենյակի ծրագրերը և աշխատանքը:\nՀատկապես մեծ հետաքրքրության է արժանացել ՀՀ կառավարությունում սփյուռքահայ մասնագետների «իԳործ» ծրագիրը:\nՆերկաները բարձր են գնահատել գրասենյակի ծրագրերը, որոնց մեծ մասն իրականացվում է ՀՀ պատմության մեջ առաջին անգամ:\nԿողմերն անդրադարձ են կատարել նաև Մերձավոր Արևելքի հայ համայնքներում տիրող իրավիճակին, մասնավորապես լիբանանահայության խնդիրներին և պատրաստակամություն հայտնել սերտորեն համագործակցել այս համատեքստում:\n"
}