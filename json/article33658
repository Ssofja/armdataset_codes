{
    "title": "Անդրանիկ Փիլոյանը նշանակվել է ՀՀ արտակարգ իրավիճակների նախարար",
    "text": "ՀՀ նախագահի հրամանագրով գեներալ-մայոր Անդրանիկ Փիլոյանը նշանակվել է ՀՀ արտակարգ իրավիճակների նախարար:\n«Հիմք ընդունելով վարչապետի առաջարկությունը` համաձայն Սահմանադրության 131-րդ հոդվածի, ինչպես նաև «Կառավարության կառուցվածքի և գործունեության մասին» օրենքի 5-րդ հոդվածի 1-ին մասի՝ Անդրանիկ Փիլոյանին նշանակել արտակարգ իրավիճակների նախարար»,- նշված է նախագահի հրամանագրում։\nՆշենք, որ ավելի վաղ ԱԻՆ մամուլի քարտուղար Աննա Բաղդասարյանը հայտնել էր, որ Ֆելիքս Ցոլակյանը պաշտոնից ազատվելու դիմում է ներկայացրել։ Նրա՝ ԱԻ նախարարի պաշտոնից ազատելու հրամանագիրը ստորագրվել է այսօր ՀՀ նախագահի կողմից։\n"
}