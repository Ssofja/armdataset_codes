{
    "title": "ԱՄՆ-ում ցանկանում են արգելել թուրք որոշ պաշտոնյաների մուտքը |ermenihaber.am|",
    "text": "ermenihaber.am: ԱՄՆ-ում ցանկանում են արգելել այն թուրք բարձրաստիճան պաշտոնյաների մուտքը, որոնք կապ ունեն Թուրքիայում ԱՄՆ-ի քաղաքացիների ձերբակալությունների հետ։ Նույն օրինագծով առաջարկվում է վերոնշյալ թուրք բարձրաստիճան պաշտոնյայի հաշիվներն ԱՄՆ-ում առգրավել։ Օրինագիծը ներկայացվել է հանրապետական սենատոր Ռոջեր Վիքերի և դեմոկրատ սենատոր Բեն Քարդինի կողմից։ Օրինագծի տակ իրենց ստորագրությունն են դրել  ևս 4 սենատորներ։ \nՆման օրինագծի պատճառն այն  է, որ ըստ ամերիկացի սենատորների՝  ԱՄՆ-ի մի շարք քաղաքացիներ Թուրքիայում անօրինական կերպով են կալանավորվել և նրանց առաջադրվել են անարդարացի մեղադրանքներ։\nՄասնավորապես նրանք հիշատակել են Թուրքիայում  ԱՄՆ-ի հյուպատոսարանի աշխատակից, ազգությամբ թուրք Մեհմեթե Թոփուզին, ով շարունակվում է կալանավորված մնալ Թուրքիայում։ Նա  մեղադրվում է Թուրքիայում ահաբեկչական համարվող «գյուլենական  համայնքին» աջակցելու մեջ։\nՀիշատակվել են նույն մեղադրանքով Թուրքիայում կալանավորված ամերիկացի հոգևորական Էնդրյու Բրանսոնը, ով  պահվում էր թուրքական բանտում։ Սակայն վերջինս Վաշինգտոնի կողմից թուրքական իշխանությունների նկատմամբ  կիրառած ճնշումներից հետո ազատ արձակվեց։\n"
}