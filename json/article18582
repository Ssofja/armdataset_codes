{
    "title": "Իսրայելում մեկնարկել են արտահերթ խորհրդարանական ընտրությունները |azatutyun.am|",
    "text": "azatutyun.am: Իսրայելում մեկնարկել են արտահերթ խորհրդարանական ընտրությունները` երրորդը վերջին 11 ամիսների ընթացքում:\nՀիմնական պայքարն ընթանում է գործող վարչապետ Բենյամին Նեթանյահուի «Լիկուդ» կուսակցության և Իսրայելի Պաշտպանության բանակի Գլխավոր շտաբի նախկին պետ գեներալ Բենի Գանցի ղեկավարած կենտրոնամետ «Կախոլ-լավան» դաշինքի միջև։\n«Մաարիվ» թերթի պատվերով անցկացված հարցման արդյունքների համաձայն՝ իշխող «Լիկուդ»-ը 120-տեղանոց խորհրդարանում այսօրվա քվեարկության արդյունքներով կարող է 35 մանդատ ստանալ, ընդդիմությունը` 34:\nԱրտահերթ ընտրությունների անցկացման անհրաժեշտությունը ծագեց, երբ նախորդ երկու ընտրությունների ընթացքում առավել թվով քվեներ ստացած ուժերից և ոչ մեկին չհաջողվեց կոալիցիոն կառավարություն ձևավորել:\n"
}