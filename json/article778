{
    "title": "ԱՀԿ-ն և Առևտրի համաշխարհային կազմակերպությունը համատեղ հայտարարություն են տարածել",
    "text": "Երեկ տարածված համատեղ հայտարարության մեջ ԱՀԿ-ն և Առևտրի համաշխարհային կազմակերպությունը նշել են, որ աշխատում են միասին՝ օգնելու պետություններին հաղթահարել կորոնավիրուսի համավարակի տարածմամբ ստեղծված իրավիճակը։\nՀայտարաության մեջ նշվում է, որ պետությունների կողմից իրենց քաղաքացիների կյանքը փրկելու համար իրականացվող միջոցառումները, մասնավորապես՝ սահմանները փակելը, ունեն առաջնային նշանակություն, սակայն միաժամանակ կարող են խնդիրներ առաջացնել առողջապության համար կենսական նշանակության սարքավորումների ու առարկաների մատակարարման առումով։ Ուստի կազմակերպությունները կոչ են անում ապահովել բժշկական սարքավորումների անխափան մատակարարման հնարավորությունները՝ միաժամանակ նշելով, որ իրենք էլ իրենց կողմից ցուցաբերում են հնարավոր աջակցություն։ \nԿազմակերպությունները հայտարարության մեջ նաև խնդրում են, որ պետություններն իրազեկեն սահմանափակումների ու սահմանային ռեժիմների փոփոխությունների մասին, որպեսզի ապրանքների մատակարարման գործընթացը լինի ավելի համակարգված ու արդյունավետ։\nԱղբյուրը՝ who.int:\nԹարգմանությունը՝ Լիլիթ Հարությունյանի\n"
}