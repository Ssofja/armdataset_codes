{
    "title": "ԱՄՆ-ն և Մեծ Բրիտանիան պատժամիջոցներ են սահմանել ՌԴ մի շարք քաղաքացիների դեմ\r\n |tert.am|",
    "text": "tert.am: Միացյալ Նահանգները և Մեծ Բրիտանիան պատժամիջոցներ են սահմանել ՌԴ մի շարք քաղաքացիների և կազմակերպությունների դեմ: Ինչպես փոխանցում է РИА Новости-ն, նրանց մեղադրում են մարդու իրավունքները խախտելու մեջ:\nԱմերիկյան պատժամիջոցային ցանկում «Մագնիտսկու ակտի» շրջանակներում ընդգրկվել են Չեչնիայի ղեկավարի՝ անվտանգության հարցերով խորհրդական Մարտինով Դանիիլը, Հանրապետության փոխվարչապետ Ուսմաև Վախիտը, Ռամզան Քադիրովի ներկայացուցիչ Սաբսաբի Զիյադը և Չեչնիայի այլ ներկայացուցիչներ:  \nԲրիտանական պատժամիջոցային ցանկում ընդգրկվել են Չեչնիայի Արգուն քաղաքի  ոստիկանապետը, Չեչնիայի ներքին գործերի փոխնախարարը և «Տերեկ» արագ արձագանքման հատուկ ջոկատը: Նրանց դեմ պատժամիջոցներ են սահմանվել ԼԳԲՏ ներկայացուցիչների նկատմամբ հալածանքների համար:\n"
}