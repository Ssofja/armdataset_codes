{
    "title": "Իրանում կորոնավիրուսի զոհերի թիվը հասավ 19-ի, վարակվածներինը՝ 139-ի |azatutyun.am|",
    "text": "azatutyun.am: Իրանում կորոնավիրուսի զոհերի թիվը հասել է 19-ի, վարակվածներինը՝ 139-ի, հայտարարել է երկրի առողջապահության նախարարությունը։\nԳերատեսչության հանրային կապերի տնօրեն Քիանուշ Ջահանփուրը հայտնել է, որ նոր դեպքերից 15-ը գրանցվել է Ղոմում, 9-ը՝ Գիլանում, 4-ը՝ Թեհրանում, ևս 16-ը՝ շուրջ մեկ տասնյակ այլ նահանգներում և շրջաններում։\nIRNA լրատվական գործակալության փոխանցմամբ՝ Ջահանփուրը բնակչությանը խորհուրդ է տվել մնալ տանը և խուսափել ոչ անհրաժեշտ ճամփորդություններից։​\nՆախօրեին Իրանում կորոնավիրուսով վարակվածների հրապարակված թիվը 95 էր, հիվանդությունից մահացածներինը՝ 15։\nԻրանում կորոնավիրուսի վարակի տարածման կապակցությամբ Հայաստանը երկու շաբաթով և մասամբ դադարեցրել է ցամաքային և օդային հաղորդակցությունը հարևան երկրի հետ։\n"
}