{
    "title": "Լոնդոնը պնդում է, որ իրանական նավերը փորձել են կանգնեցնել բրիտանական նավթակիր նավը Հորմուզի նեղուցում |azatutyun.am|",
    "text": "azatutyun.am։ Մեծ Բրիտանիան հաղորդում է, որ իրանական երեք նավեր փորձել են խոչընդոտել բրիտանական նավթակիր նավի անցումը Հորմուզի նեղուցով, սակայն դա չի հաջողվել, քանի որ միջամտել է բրիտանական ռազմանավը։«Հակառակ միջազգային օրենքին՝ իրանական երեք նավեր փորձել են խոչընդոտել British Heritage կոմերցիոն նավի անցումը Հորմուզի նեղուցով», - այսօր հայտարարել է բրիտանական կառավարությունը:Բրիտանական HMS Montrose ռազմանավը «ստիպված է եղել դիրքավորվել իրանական նավերի և British Heritage-ի միջև ու բանավոր նախազգուշացում ուղղել իրանական նավերին, որոնք դրանից հետո հեռացել են», - ասված է հայտարարությունում։Պաշտոնական Լոնդոնը մտահոգություն է հայտնում տեղի ունեցածի առնչությամբ և կոչ է անում պաշտոնական Թեհրանին նվազեցնել լարվածությունը տարածաշրջանում:Իրանի Իսլամական հեղափոխության պահապանների կորպուսը հերքել է, թե փորձել է կանգնեցնել իրանական նավթակիրը, հաղորդում է իրանական Fars լրատվական գործակալությունը:\n"
}