{
    "title": "Վրաստանում մեկ օրում կորոնավիրուսից մահացել է 37 պացիենտ |1lurer.am|",
    "text": "1lurer.am: Վրաստանում մեկ օրում արձանագրվել է կորոնավիրուսի վարակման 5450 նոր դեպք: Այս մասին տեղեկանում ենք stopcov.ge պաշտոնական կայքից:\nՀամավարակի սկզբից ի վեր սա վարակման ամենաբարձր ցուցանիշն է հարևան երկրում: Ընդհանուր առմամբ, Վրաստանում գրանցվել է 158154 դեպք:\nՄիաժամանակ, հարևան երկրում վերջին 24 ժամում վարակից մահացել է 37 հիվանդ: Ընդհանուր առմամբ, մահացության ցուցանիշը կազմում է 1462:\nԿորոնավիրուսից ապաքինվել է 129210 պացիենտ:\n"
}