{
    "title": "«Ինքնիշխան Հայաստան» կուսակցության համար անընդունելի է «Հայաստանն ընտրում է» հեռուստաբանավեճի ձևաչափը",
    "text": "«Ինքնիշխան Հայաստան» կուսակցությունը հայտարարություն է տարածել, որը ներկայացնում ենք ստորև․«Հայաստանի հանրային հեռուստաընկերությունը և Ազգային ժողովրդավարության ինստիտուտը (NDI) 2021 թվականի ՀՀ ազգային ժողովի արտահերթ ընտրություններից առաջ նախաձեռնում է «Հայաստանն ընտրում է» խորագրով չորս հեռուստաբանավեճեր, որտեղ 26 քաղաքական ուժերը պետք է ներկայացնեն իրենց ծրագրերն ու տեսլականները:\nՀատկանշական է, որ 26 քաղաքական ուժերի առաջին համարների հեռուստաբանավեճերը կամակերպիչների կողմից բաժանվել է երկու խմբերի, որտեղ առաջին խմբում Նիկոլ Փաշինյանը պետք է բանավիճի նախորդ իշխանությունների ներկայացուցիչների և 2018թ. առաջ գրանցված կուսակցությունների ղեկավարների հետ՝ դրանով շոշափելի ազդեցություն ունենալով ընտրությունների արդյունքների վրա:\n«Ինքնիշխան Հայաստան» կուսակցության համար անընդունելի է կազմակերպիչների կողմից այս սկզբունքով և ձևաչափով հեռուստաբանավեճ կազմակերպելը, քանի որ խախտվում է մրցակցային հավասար պայմանների ապահովումը, տրվում է առավելություն մեդիա և ֆինանսական մեծ կարողություններ ունեցող ուժերին:\nԿոչ ենք անում կազմակերպիչներին հունիսի 16-ին կայանալիք «Հայաստանն ընտրում է» հեռուստաբանավեճին ընդառաջ փոփոխել քաղաքական ուժերի առաջին համարների մասնակցության հաջորդականությունը և ընտրման կարգը, հակառակ պարագայում»։ աննպատակահարմար ենք համարում այդ ձևաչափով մեր մասնակցությունը:\n"
}