{
    "title": "«Ում օգտին որ քվեարկել է, չի արձանագրվել»․ վերահաշվարկի 3 դիմում՝ ՀԱՊ կուսակցությունից |aravot.am|",
    "text": "aravot.am: «Համահայկական ազգային պետականություն»(ՀԱՊ) կուսակցությունը տարածքային ընտրական հանձնաժողովներից երեքում վերահաշվարկի դիմում է ներկայացրել։\nԱյս մասին հայտնեց կուսակցության լիազոր ներկայացուցիչ Լեւոն Բաղդասարյանը։ Նրա խոսքով՝ երեք տեղամասերում կատարված ձայների հաշվարկի արդյունքում վերահաշվարկի դիմումի ներկայացման խնդիրը նույնաբովանդակ է․ կատարվել է քվեարկություն, սակայն քվեն չի արձանագրվել։\n«Պատգամավորի թեկնածուն քվեարկել էր, սակայն արձանագրվել էր զրո։ Ում օգտին որ քվեարկել է, չի երեւացել։ Արձանագրության մեջ կուսակցությունը ստացել է զրո ձայն այն դեպքում, երբ տվյալ թեկնածուն քվեարկել է։\nՄյուս երկու տեղամասերի դեպքում պատճառը նույնաբովանդակ է»,-նշեց Լեւոն Բաղդասարյանը։ Հիշեցնենք, որ վերահաշվարկի դիմումների ժամկետը լրացել է այսօր։\n"
}