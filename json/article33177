{
    "title": "ԱԺ-ն երկրորդ ընթերցմամբ ընդունելու համար քննարկում է կորոնավիրուսով վարակված անձանց կոնտակտավորներին հայտնաբերելու նպատակով հեռախոսազանգերը ֆիքսող նախագիծը",
    "text": "Հայաստանի խորհրդարանը արտահերթ նիստում սկսել է «Արտակարգ դրության իրավական ռեժիմի մասին» օրենքում լրացումներ կատարելու մասին և «Էլեկտրոնային հաղորդակցության մասին» օրենքում լրացում կատարելու մասին օրենքների նախագծերի փաթեթի երկրորդ ընթերցմամբ քննարկումը։\nՆախագծերի այս փաթեթով նախատեսվում է Հայաստանում կորոնավիրուսով վարակված անձանց կոնտակտավորներին հնարավորինս շուտ գտնելու նպատակով ֆիքսել նրանց հեռախոսազանգերը։\nՓաթեթն առաջին ընթերցմամբ ընդունվել է այսօր՝ 69 կողմ և 1 ձեռնպահ ձայներով։\nԽորհրդարանական «Լուսավոր Հայաստան» և «Բարգավաճ Հայաստան» խմբակցությունները ներկա չէին ժամեր առաջվա քննարկմանը՝ պատճառաբանությամբ, որ արտահերթ նիստի մասին նրանց պատշաճ չի ծանուցվել։\nԲՀԿ-ն եւ ԼՀԿ-ն չեն մասնակցում նաեւ երկրորդ ընթերցմամբ քննարկմանը։\n"
}