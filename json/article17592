{
    "title": "Կարող եմ ասել՝ թեստերի քիչ քանակ է արվել կիրակի օրը. Արսեն Թորոսյան\r\n |shantnews.am|",
    "text": "shantnews.am: Ունեցել ենք 210 նոր արձանագրված դեպք կիրակի օրվա ընթացքում: Այսպիսով, ընդհանուր դեպքերի թիվը հասնում է 9492: Մենք բազմիցս շեշտել էինք, որ եթե պահպանվեին համաճարակաբանական այս տեմպերը, մայիսի վերջին կունենանք մոտ 10 հազար վարակակիր, և փաստացի այդ կանխատեսումները արդարացան: Դժբախտաբար, եղել են նաև մահվան ելքով դեպքեր՝ 8, և ընդհանուր մահվան թիվը ստացվել է 139: Այս մասին հայտնեց ՀՀ առողջապահության նախարար Արսեն Թորոսյանը ճեպազրույցի ժամանակ:\n\n«Կարող եմ ասել՝ թեստերի քիչ քանակ է արվել կիրակի օրը, որովհետև լաբորատորիաները ոչ բոլորն էին աշխատում ամբողջական ծանրաբեռնվածությամբ, ինչպես նաև դրանք պետք է կանգնեն պրոֆիլակտիկ հանգստի, որպեսզի թեստերի որակյալ արդյունք ունենանք»,- տեղեկացրեց նախարարը:\n\nԱրսեն Թորոսյանի խոսքերով՝ լարված է մնում հիվանդանոցային մահճակալների ծանրաբեռնվածությունը:\n\n«Ծանր վիճակում է 440 քաղաքացի, ծայրահեղ ծանր վիճակում՝ 50 քաղաքացի, նրանցից 16-ը միացած է թոքերի արհեսատական օդափոխության սարքին»,- ասաց նա:\n\n"
}