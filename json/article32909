{
    "title": "Սիրիայում ֆոսֆորով զինամթերք կիրառելու համար քրդերը մեղադրել են Թուրքիային |aysor.am|",
    "text": "aysor.am։ «Սիրիայի դեմոկրատական խորհրդի» (SDC) գործադիր կոմիտեի նախագահ Իլհամ Ահմեդն ԱՄՆ Կոնգրեսում ելույթի ժամանակ հայտարարել է, որ Թուրքիան Սիրիայի հյուսիսում գործողության ժամանակ կիրառել է ֆոսֆոր պարունակող զինամթերք, հայտնում է Rudaw-ն:\nՖոսֆորային զինամթերքի օգտագործումն արգելված է Ժնևյան կոնվենցիայով:\n«Նրանք (Թուրքիան) խաղաղ բնակչության դեմ գործածել են ֆոսֆոր քիմիական գազ։ Մենք չենք կարող փորձաքննություն անցկացնել, քանի որ քրդերը նման հնարավորություն չունեն», - գործակալությունը մեջբերում է նրա խոսքերը:\nՆրա խոսքով՝ թուրքական օպերացիայի հետևանքով 300 հազար մարդիկ լքել են իրենց տները, 250 մարդ, այդ թվում մեծ թվով երեխաներ, զոհվել են, ևս 300 մարդ անհետ կորած է համարվում։\n"
}