{
    "title": "Ծովինար Համբարձումյանը Իտալիայում ՀՀ դեսպան է նշանակվել",
    "text": "ՀՀ նախագահ Արմեն Սարգսյանի հրամանագրով նոր դեսպան է նշանակվել:\n«Հիմք ընդունելով վարչապետի առաջարկությունը` համաձայն Սահմանադրության 132-րդ հոդվածի 1-ին մասի 2-րդ կետի.\nԾովինար Համբարձումյանին նշանակել Իտալիայի Հանրապետությունում Հայաստանի Հանրապետության արտակարգ և լիազոր դեսպան (նստավայրը՝ Հռոմ)»,-ասված է հրամանագրում:\nԾովինար Համբարձումյանը ծնվել է 1971թ-ի հուլիսի 5-ին, Երևանում։\nԿրթություն\n1989-1994թթ. - Երևանի պետական համալսարան, Արևելագիտության ֆակուլտետ, Արևելյան լեզուներ և գրականություն (թուրքագետ)2005-2006 թթ. - Քաղաքական դասընթացների երևանյան դպրոց2008 թ. - ՆԱՏՕ-ի պաշտպանական քոլեջ, Անվտանգային գիտություններ, Հռոմ, ԻտալիաԱշխատանքային գործունեություն1992-1995 թթ. - Էջմիածնի Ներսիսյան վարժարան, թուրքագիտության ուսուցչուհի1995-1996 թթ. - ՀՀ Նախագահի աշխատակազմի վերլուծական բաժին, փորձագետ1996-1998 թթ. - ՀՀ Նախագահի գլխավոր խորհրդականի աշխատակազմ, 1-ին կարգի մասնագետ, ապա՝ առաջատար մասնագետ1998-1998 թթ. - ՀՀ Նախագահի աշխատակազմի վերլուծական ծառայություն, առաջատար մասնագետ1998-2002 թթ. - ՀՀ Նախագահի մամուլի քարտուղարի գրասենյակ, գլխավոր մասնագետ2002- 2018 թթ. - ՀՀ Նախագահի աշխատակազմի արտաքին կապերի վարչություն, գլխավոր մասնագետ, խորհրդատու, վարչության պետ2018 թ. հունիսի 27-ին նշանակվել է Վարչապետի աշխատակազմի արտաքին կապերի վարչության պետ\nԱյլ տվյալներ\n2015 թ. 2-րդ դասի պետական խորհրդական է։2007 թ. պարգևատրվել է ՀՀ Նախագահի շնորհակալագրով։2017 թ․ պարգևատրվել է Երախտագիտության մեդալով։Հեղինակել է «Կարո՞ղ է ժողովրդավարությունն անվտանգություն բերել Հարավային Կովկաս» հետազոտական մենագրությունը ՆԱՏՕ-ի Պաշտպանական քոլեջում (90 էջ, Հռոմ, 2010թ., անգլերեն լեզվով):Հեղինակել է «Կանանց տնտեսական և սոցիալական իրավունքների իրացման և մոնիտորինգի մեխանիզմները. քաղված դասեր», Եվրոպայի խորհրդի քաղաքական դպրոցների ասոցիացիայի պաշտոնական կայքէջ (9 էջ, 2018թ, անգլերեն լեզվով):2008 թվականից ի վեր՝ որպես միջազգային դիտորդ, ընդգրկվել է ԵԱՀԿ/ԺՀՄԻԳ առաքելություններում՝ դիտարկելով և գնահատելով տարբեր երկրներում ընտրական գործընթացները։Տիրապետում է անգլերեն և ռուսերեն լեզուների, ինչպես նաև իտալերենի (աշխատանքային մակարդակով)։\nԱնձնական տվյալներ\nԱմուսնացած չէ:\n"
}