{
    "title": "Մի գազալցակայանին օրը հազար անգամ տուգանեք․ Նիկոլ Փաշինյան |aysor.am|",
    "text": "aysor.am: Կառավարության այսօրվա նիստում վարչապետ Նիկոլ Փաշինյանը  անդրադարձավ գազալցակայանների խնդրին:\n«Ինչի՞ չեք լուծում էդ գազալցակայնների հարցը, ինձ ամեն օր ասում են, որ ցուցադրաբար չեն տալիս ՀԴՄ կտրոն, ու ասում են` գազալցակայանների ու բենզալցակայանների հետևը կանգնած են կոնկրետ մարդիկ, պարոն Մանուկյան, պարոն Վանեցյան, պարոն Օսիպյան», - դիմելով Շուկայի վերահսկողության տեսչական մարմնի ղեկավարին, ԱԱԾ տնօրենին ու ՀՀ ոստիկանապետին`ասաց Նիկոլ Փաշինյանը:\n«Պաշտոնապես ասում են, որ կտրոն չեն տալիս, ինչի՞ չեք լուծում էդ հարցը»։ \nՇուկայի վերահսկողության տեսչական մարմնի ղեկավարն էլ ասաց, որ այդ հարցը ամենօրյա վերահսոկղության ներքո է:\n«Իհարկե, արձանագրվում են խախտումներ, բայց ամեն վայրկյան մենք, հարկային մարմինը չի կարող հետևել ամեն մի գործարքին», - ասաց նա:«Դուք նույն գազալցակայանին օրը քանի՞ անգամ կաորղ եք տուգանել կտրոն չտալու համար», - հետաքրքրվեց վարչապետը:\nՊատասխանից հետո, որ սահմանափակում չկա, Նիկոլ Փաշինյանն արձագանքեց. «Դե գնացեք մի գազալցակայանին օրը հազար անգամ տուգանեք, ի՞նչ խնդիր կա, հազար անգամ, նույնն էլ բենզալցակայանին, քրեական գործ հարուցեք, տարեք նստացրեք էդ մարդկանց, էս ինչ ձև ա»:\n"
}