{
    "title": "Ոոռգման համակարգերի արդիականացման ծրագիրը շատ շուտով կմեկնարկի Կոտայքի մարզում",
    "text": "ՏԿԵ նախարարության Հայաստանի տարածքային զարգացման հիմնադրամի Ռռոգման համակարգերի արդիականացման ծրագիրը շատ շուտով մեկնարկելու է նաև Կոտայքի մարզում:\nՄարզում նախատեսված աշխատանքների իրականացման շինարարական արժեքը ավելի քան 519,5 մլն դրամ է, որի 10%-ը համայնքի մասնակցության չափն է:\n Ոռոգման համակարգերի արդիականացման ծրագրի շրջանակներում մարզի Գողթ, Ակունք, Արամուս, Ձորաղբյուր, Ողջաբերդ, Եղվարդ, Զորավան, Արագյուղ, Նոր Արտամետ, Կարենիս, Պռոշյան, Քանաքեռավան, Ջրառատ համայնքներում կիրականացվեն ներտնտեսային ոռոգման համակարգերի վերականգնման աշխատանքներ:\n Հիշեցնենք, որ ծրագրի հիմնական նպատակներն են՝ կառուցել մեխանիկական ոռոգումն ինքնահոսով փոխարինող համակարգեր, վերակառուցել գլխավոր և միջտնտեսային ջրանցքներ, ներտնտեսային ոռոգման համակարգեր, արդիականացնել և հզորացնել ջրօգտագործողների ընկերությունը:\n Ծրագրի հաջող ավարտից հետո ակնկալվում է Հայաստանում տարեկան խնայել 11,8 մլն կիլովատտ /ժամ էլեկտրաէներգիա, ավելացնել ոռոգվող հողատարածքները, 8 պոմպակայան շահագործումից դուրս բերել, վերականգնել 64,2 կմ երկարության ջրանցքներ, իսկ ներտնտեսային ոռոգման ցանցերի վերականգնվող հատվածները հասցնել 260 կմ-ի:\n"
}