{
    "title": "Սիրիական բանակը Դամասկոս-Հալեպ մայրուղում հետ է մղում ահաբեկիչների հարվածները |armenpress.am|",
    "text": "armenpress.am: Սիրիայի կառավարական բանակը Դադիխ բնակավայրում, որը գտնվում է Իդլիբ նահանգի М5 մայրուղու վրա, հետ է մղում ահաբեկիչների հարձակումները: Այդ մասին տեղեկացնում է «Ռիա-նովոստի»-ն:\nԱհաբեկիչները փորձում են գրոհել բանակի առաջավոր դիրքերը: Կրակի տակ է գտնվում ինչպես մայրուղին, այնպես էլ Սարակեբ քաղաքի բնակավայրերի շրջակայքը: Ահաբեկիչների հիմնական հարվածներն ուղղված են Դադիխ բնակավայրին:\nՍիրիական բանակի հրետանին հուժկու կրակ է բացել ահաբեկիչների տեխնիկայի և կենդանի ուժի ուղղությամբ:\n"
}