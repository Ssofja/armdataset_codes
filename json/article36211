{
    "title": "Թուրքիայում կորոնավիրուսից մահացածների թիվն անցել է 5․100-ը |ermenihaber.am|",
    "text": "ermenihaber.am: Թուրքիայում հունիսի 29-ին կորոնավիրուսից (Covid-19) մահացել է 18 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆախարարը նշել է, որ 1 օրում արված 51․014 թեստի արդյունքում հաստատվել է կորոնավարակի 1.374 նոր դեպք։ Նույն ժամանակահատվածում գրանցվել է վարակակիրների մահվան 18 դեպք, իսկ ապաքինման 1.214 դեպք:\nԸստ պաշտոնական տվյալների` մինչև օրս համավարակից ապաքինվել է 171.809 մարդ, իսկ 1.018 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է վարակման 198․613, իսկ մահվան 5․115 դեպք։ Թեստավորումների թիվն էլ հասել է 3 մլն 331.158-ի։\n"
}