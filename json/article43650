{
    "title": "Նորվեգիան մարդասիրական օգնություն է հատկացնում Ղարաբաղում պատերազմից տուժած մարդկանց\r\n |azatutyun.am|",
    "text": "azatutyun.am: Նորվեգիայի կառավարությունը որոշել է 17 միլիոն նորվեգական կրոն տրամադրել Լեռնային Ղարաբաղում պատերազմից տուժած խաղաղ բնակիչներին:\nԱյդ գումարը, որը հավասար է 1.5 միլիոն եվրոյի, Նորվեգիան Լեռնային Ղարաբաղի քաղաքացիական բնակչությանը փոխանցելու է մարդասիրական ծրագրեր իրականացնող կազմակերպությունների միջոցով:\n«Ռազմական գործողությունները Լեռնային Ղարաբաղում մեծ թվով մարդկանց կյանք են խլել, շատերը ստիպված լքել են հարազատ տները, պատերազմը շատ տառապանքներ է բերել խաղաղ բնակիչներին, Նորվեգիան գումար կփոխանցի այն կազմակերպություններին, որոնք օգնում են պատերազմից տուժածներին»,- հայտնել է Նորվեգիայի արտաքին գործերի նախարարությունը:\nՆորվեգիայի արտաքին գործերի նախարար Ինե Էրիկսեն Սյորեյդեն հույս է հայտնել, որ կողմերը կապահովեն մարդասիրական օգնություն հասցնող կազմակերպությունների անվտանգությունը և ապահով մուտքը հակամարտության գոտի:\n"
}