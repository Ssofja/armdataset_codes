{
    "title": "Հակառակորդը Երիցվանք գյուղական համայնքի, Կապանի շրջանի Արծվանիկ բնակավայրի ուղղությամբ հարվածային ԱԹՍ է կիրառել․ Շուշան Ստեփանյան",
    "text": "ՌԴ, Հայաստանի Հանրապետության և Ադրբեջանի Հանրապետության արտաքին գործերի նախարարների հայտարարությունից հետո հարավային ուղղությամբ հակառակորդի կողմից ուժգնացել է ԱԹՍ-ի օգտագործումը։ Այս մասին հայտնում է ՀՀ ՊՆ խոսնակ Շուշան Ստեփանյանը։\nՀակառակորդը կիրառել է հարվածային ԱԹՍ՝ Երիցվանք գյուղական համայնքի, նաև Հայաստանի Սյունիքի մարզի, Կապանի շրջանի Արծվանիկ բնակավայրի ուղղությամբ։ Տուժածներ չկան։ \nՊՆ խոսնակը նշել է, որ ՊԲ ստորաբաժանումները կասեցնում են հակառակորդի բոլոր գրոհները ՝ պատճառելով մարդուժի և ԱԹՍ-ի մեծ կորուստներ։ Ըստ Ստեփանյանի՝ հակառակորդը նենգաբար փորձում է  փոխել իրավիճակը մինչև հոկտեմբերի 10-ի ժամը 12:00-ից մարդասիրական նպատակներով հայտարարված կրակի դադարեցումը։ \nՀիշեցնենք, որ երեկ ութ ժամից ավելի բանակցել են Հայաստանի, Ադրբեջանի եւ ՌԴ-ի արտգործնախարարները, որի արդյունքում համաձայնություն է եղել այսօր ժամը 12:00-ին մարդասիրական հրադադար հաստատել՝ դիակների եւ գերիների փոխանակման համար։ \n"
}