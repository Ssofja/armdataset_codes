{
    "title": "Թուրքիան այլևս չի կարող ընդունել փախստականների նոր ալիքը. Էրդողան |shantnews.am|",
    "text": "shantnews.am: Թուրքիայի նախագահ Ռեջեփ Թայիփ Էրդողանը նախազգուշացրել է, որ իր երկիրն այլևս չի կարող ընդունել սիրիացի փախստականներին: Էրդողանը հայտարարել է, որ ներգաղթյալների նոր հոսքն իրենց վրա կզգան եվրոպական բոլոր երկրները: Այս մասին հայտնում է Reuters լրատվական գործակալությունը:\nԹուրքիայի նախագահը նաև նշել է, որ դեկտեմբերի 23-ին թուրքական պատվիրակությունը կմեկնի Մոսկվա՝ իրավիճակը քննարկելու համար:\nԹուրքիայում արդեն 3.5 միլիոնից ավելի սիրիացի փախստական կա: Սիրիայի հյուսիսային Իդլիբ նահանգում շարունակվող ռազմական գործողությունների պատճառով վերջին երկու օրերին առնվազն 25 հազար մարդ փախել է Թուրքիա:\nԻդլիբը դեռ վերահսկում են ապստամբ զինյալները և ջիհադիստները, որոնք դեմ են նախագահ Բաշար ալ-Ասադի ռեժիմին:\n"
}