{
    "title": "Քննարկվել է օտարերկրացիներին աշխատանքի թույլտվության նոր համակարգը",
    "text": "Այսօր Միգրացիոն ծառայության նախաձեռնությամբ քննարկվեց օտարերկրացիներին աշխատանքի թույլտվության տրամադրման և օտարերկրացիների հետ կնքված աշխատանքային պայմանագրերի հաշվառման էլեկտրոնային կառավարման համակարգի ներդրման ծրագիրը։ Այս մասին հայտնում են Միգրացիոն ծառայությունից:\nԾրագիրը հաստատելու մասին Կառավարության որոշման հիման վրա Միգրացիոն ծառայությունը մշակել է օտարերկրացիների աշխատանքի թույլտվության համակարգի ամբողջական վերանայում՝ օրենսդրական փոփոխությունների փաթեթի տեսքով, որն այսօր ներկայացվեց ոլորտի շահագրգիռ գործատուներին։\nՆկատի ունենալով հնչած կարծիքները, առաջարկները և բարձրաձայնված հարցերը՝ փաթեթի վերաբերյալ միջգերատեսչական քննարկումները կշարունակվեն։\nՕրենսդրական փաթեթի համալիր լրամշակումից հետո այն կներկայացվի Կառավարության և Խորհրդարանի հաստատմանը։\n"
}