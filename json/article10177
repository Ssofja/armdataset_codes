{
    "title": "Ռուս խաղաղապահները 18 տոննա հումանիտար օգնություն են հասցրել Լեռնային Ղարաբաղ. ՌԴ ՊՆ |tert.am|",
    "text": "tert.am: Ռուսական խաղաղապահ զորակազմի զինվորականները բարեգործական կազմակերպությունների և հիմնադրամների տրամադրած 18 տոննա հումանիտար օգնությունը հասցրել են Լեռնային Ղարաբաղ` տեղի կարիքավոր բնակիչների փոխանցելու նպատակով: Այս մասին ասվում է ՌԴ ՊՆ տեղեկագրում:«Այսօր մենք 18 տոննա բեռ ենք ստացել, որն այստեղ կտեղակայվի: Հետագայում տվյալ բեռը կտեղափոխվի առանձին, դժվարհասանելի բնակավայրեր` բոլոր կարիքավոր բնակիչներին: Ամեն շաբաթ մենք հումանիտար բեռ ենք ստանում տարատեսակ հիմնադրամներից... Բեռի կազմում, սովորաբար, պարենային փաթեթներ են ներառվում, այսինքն` ապուրներ, կարագ, մակարոնեղեն, չոր խառնուրդ: Բացի այդ, ներառվում է հագուստ, խաղալիքներ, տակդիրներ երեխաների և մեծահասակների համար, ինչպես նաև բուժսարքավորումներ բուժակների համար»,- հայտնել է ռուսական խաղաղապահ զորակազմի հումանիտար արձագանքման կենտրոնի սպա Ռուսլան Իվանովը:\n"
}