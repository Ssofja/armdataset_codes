{
    "title": "Ռուսաստանում սկսվել է կորոնավիրուսի դեմ պատվաստանյութի արտադրությունը. ստացվել է 1 միլիարդ չափաբաժնի պատվեր՝ ավելի քան 20 երկրից |tert.am|",
    "text": "tert.am: ՌԴ առողջապահության նախարարությունը տեղեկացրել է կորոնավիրուսի դեմ ռուսական պատվաստանյութի արտադրությունը սկսելու մասին: Այս մասին գրում է «ՌԻԱ Նովոստի» գործակալությունը:\nԴեղամիջոցը մշակվել է Գամալեայի անվան համաճարակաբանության և միկրոկենսաբանության ազգային հետազոտական կենտրոնի մասնագետների կողմից:\nԴեղամիջոցի արտադրման մեջ իր ներդրումն է ունեցել նաև Ուղիղ ներդրումների ռուսական հիմնադրամը: Դրա ղեկավար Կիրիլ Դմիտրիևը տեղեկացրել է, որ ներկա դրությամբ հիմնադրամը պատվաստանյութի ավելի քան 1 միլիարդ չափաբաժնի պատվեր է ստացել ավելի քան 20 երկրից: Միևնույն ժամանակ նա նշել է, որ Ռուսաստանը պայմանավորվել է պատվաստանյութ արտադրել 5 երկրում: Նրա խոսքով` առկա հզորությունը թույլ է տալիս արտադրել տարեկան 500 միլիոն չափաբաժին:\nԴեղամիջոցն իրենից ներկայացնելու է ներմկանային ներարկման լուծույթ:\nՊատվաստումները ծրագրում են անցկացնել 2 փուլով. սկզբում առաջին բաղադրիչով, երեք շաբաթ անց` երկրորդ:\nՌԴ առողջապահության նախարարությունում տեղեկացրել են նաև, որ կրկնակի պատվաստումը թույլ է տալիս մինչև երկու տարի ժամկետով իմունիտետ ձևավորել օրգանիզմում:\n"
}