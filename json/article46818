{
    "title": "Արգելվել է ԱՀԿ մասնագետների մուտքը Չինաստան\r\n |1lurer.am|",
    "text": "1lurer.am: Առողջապահության համաշխարհային կազմակերպության մասնագետները, որոնք պետք է պարզեին կորոնավիրուսի ծագումը, Չինաստան մուտք գործելու թույլտվություն չեն ստացել:\nՆրանք պետք է ժամանեին Յուհան, որտեղ վիրուսը առաջին անգամ հայտնաբերվեց 2019-ի վերջին: Ենթադրվում է, որ այն ծագել է տեղական շուկայում: ԱՀԿ-ն ծրագրել է 10 մասնագետ ուղարկել Չինաստան՝ վիրուսի նմուշներ վերցնելու՝ պարզելու կորոնավիրուսի ծագումն ու կենդանուց մարդուն դրա փոխանցումը:\nԴեկտեմբերին հայտարարվեց, որ այս աշխատանքը կսկսվի 2021 թվականի հունվարին: Երեքշաբթի թիմի առաջին երկու անդամները ուղևորվեցին Չինաստան, բայց նրանցից մեկին հետ ուղարկեցին, իսկ մյուսը դեռ երրորդ երկրում է, հաղորդում է Reuters-ը:\nԿազմակերպության ղեկավար Տեդրոս Գեբրեյեսուսը շատ վրդովված է, որ Պեկինը չի հաստատել մասնագետների մուտքի թույլտվությունը:\n"
}