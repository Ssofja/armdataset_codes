{
    "title": "Ի տարբերություն Ռուսաստանի՝ ԵՄ-ն և ԱՄՆ-ն հարաբերությունների կարգավորման հարցում շահագրգռվածություն չեն դրսևորում․ Կրեմլ |tert.am|",
    "text": "tert.am: Ռուսաստանը շահագրգռված է կարգավորել ԵՄ-ի և ԱՄՆ-ի հետ հարաբերություները, ասել է ՌԴ նախագահ Վլադիմիր Պուտինի մամուլի քարտուղար Դմիտրի Պեսկովը՝ ընդգծելով, որ ռուսական կողմը շատ բան է անում դրա համար, բայց փոխադարձ պատասխան չի տեսնում, փոխանցում է ria.ru-ն։\n«Ռուսաստանը և՛ ԱՄՆ-ի, և՛ Եվրամիության հետ լավ հարաբերությունների հաստատման հարցում եղել և մնում է շահագրգռված։ Մենք շատ բան ենք անում դրա համար, փորձում ենք մեր զրուցակիցներին հորդորել, որ հարաբերությունների կարգավորման կամք դրսևորեն։ Մեզ մոտ միշտ չէ, որ դա ստացվում է, և մենք միշտ չէ, որ փոխադարձ շահագրգռվածություն ենք տեսնում։ Ավելի ճիշտ՝ վերջին շրջանում առհասարակ չենք տեսնում»,- լրագրողներին ասել է Պեսկովը:\nԱվելի վաղ ՌԴ արտգործնախարար Սերգեյ Լավրովը РБК հեռուստաընկերությանը տված հարցազրույցում հայտնել էր, որ Ռուսաստանի հարաբերությունները ԵՄ-ի հետ «պատառոտված են մանր կտորներով»։\nԼավրովն ընդգծել է, որ Մոսկվայի և Բրյուսելի միջև փոխգործակցության շատ մեխանիզմներ ոչնչացվել են, այդ թվում` Գործընկերության և համագործակցության խորհուրդը, որի շրջանակներում Ռուսաստանի արտգործնախարարը և ԵՄ արտաքին քաղաքականության և անվտանգության հարցերով գերագույն ներկայացուցիչը վերանայում էին հարաբերությունների ամբողջ շրջանակը:\n"
}