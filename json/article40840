{
    "title": "«Լուսավոր Հայաստան» խմբակցության անդամները հանդիպել են ՍԴ դատավորի թեկնածու Վահե Գրիգորյանի հետ",
    "text": "ՀՀ ԱԺ «Լուսավոր Հայաստան» խմբակցության անդամները հունիսի 12-ին հանդիպել են Սահմանադրական դատարանի դատավորի թեկնածու Վահե Գրիգորյանի հետ:\nԾանոթացնելով իր կենսագրական տվյալներին՝ թեկնածուն ներկայացրել է թե ինչպիսի գործունեություն կիրականացնի այդ պաշտոնում ընտրվելու դեպքում: Նա պատասխանել է պատգամավորների հարցերին:\nՆշենք, որ ՀՀ Սահմանադրության 166-րդ հոդվածի 1-ին մասի եւ 213-րդ հոդվածի համաձայն` Հանրապետության նախագահը Սահմանադրական դատարանի դատավորի թափուր տեղի համար առաջադրել է Վահե Գրիգորյանի թեկնածությունը:\n«Ազգային ժողովի կանոնակարգ» սահմանադրական օրենքի 141-րդ հոդվածի 5-րդ մասի համաձայն` Սահմանադրական դատարանի դատավորի ընտրության հարցը կքննարկվի հունիսի 18-ին գումարվող Ազգային ժողովի հերթական նիստերի առաջին նիստում:\n"
}