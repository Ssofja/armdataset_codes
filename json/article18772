{
    "title": "Գերմանիայում մեկ օրում COVID-19-ից մահվան դեպքերի աննախադեպ մեծ թիվ է գրանցվել |azatutyun.am|",
    "text": "azatutyun.am: Գերմանիայում կորոնավիրուսի հետ կապված նոր ռեկորդ է գրանցվել՝ 1244 մահ մեկ օրում: Քաղաքական գործիչներն ու բժիշկները ասում են, որ իրավիճակի բարելավման չեն սպասում՝ հաշվի առնելով նոր շտամների արագ տարածումը: Երկրում արդեն սահմանված է խիստ կարանտին մինչև հունվարի վերջ:\nՏեղական լրատվամիջոցները հաղորդել են, որ կառավարությունը քննարկում է է՛լ ավելի կոշտ սահմանափակումներ, օրինակ՝ հասարակական տրանսպորտի աշխատանքի ամբողջական դադարեցում:\nՖրանսիայում տրանսպորտն աշխատում է, և խանութները բաց են, բայց պարետային ժամը խստացվում է՝ այժմ ժամը 18-ից հետո առանց հիմնավոր պատճառի դուրս գալ չի կարելի (մինչ այդ արգելքը գործում էր ժամը 20-ից):\n"
}