{
    "title": "Մինսկի խումբը Ղարաբաղի վերաբերյալ մի շարք նախաձեռնություններով հանդես կգա․ Մակրոն |civilnet.am|",
    "text": "civilnet.am: Ֆրանսիայի նախագահ Էմանուել Մակրոնը հայտարարել է, որ ԵԱՀԿ Մինսկի խմբի համանախագահները առաջիկայում Լեռնային Ղարաբաղի վերաբերյալ մի շարք նախաձեռնություններով հանդես կգան, հաղորդում է Reuters-ը։\nԵրեկ Բրյուսելում Եվրոպական միության գագաթնաժողովի ընթացքում Մակրոնը լրագրողների հետ ճեպազրույցում ասել է, որ ի շարս տարբեր հարցերի՝ քննարկել են Լեռնային Ղարաբաղում իրադրությունը։\n«Ես Եվրոպական խորհրդի անդամներին զեկուցել եմ ԵԱՀԿ Մինսկի խմբի երեք համանախագահների՝ ԱՄՆ-ի, Ռուսաստանի և Ֆրանսիայի համատեղ հայտարարության և այն նախաձեռնությունների մասին, որոնք մենք ակնկալում ենք ձեռնարկել Հայաստանի և Ադրբեջանի հետ ակտիվ միջնորդության անցնելու համար», - ասել Է նա։\n"
}