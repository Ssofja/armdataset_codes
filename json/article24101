{
    "title": "Այս պահին ունենք 444 ծանր, 131 ծայրահեղ ծանր վիճակում գտնվող պացիենտ, որոնցից 39-ը միացված են թոքերի արհեստական օդափոխության սարքերին․ Արսեն Թորոսյան",
    "text": "Մահացող քաղաքացիների տարիքասեռային կազմը ցույց  է տալիս, որ մահացողը կարող է լինել ցանկացած մեկիս հարազատը:  Մահացողը կարող է լինել ցանկացածիս ծնողը, իմ ծնողը, իմ տատիկն ու պապիկը, ովքեր ունեն  բարձր զարկերակային ճնշում, շաքարային դիաբետ և այլ ուղեկցող հիվանդություններ։ Այս մասին կառավարության այսօրվա  նիստում  ասաց  Առողջապահության նախարար Արսեն Թորոսյանը:\n«Առավոտյան ժամը 09:00-ի դրությամբ կա 143 մարդ, ով կարիք ունի հոսպիտալիզացիայի, նրանցից 25-ը գտնվում են տանը: Նրանցից 9-ը թեթև ծանրության են, 16-ը՝ միջին, բարեբախտաբար այս պահին չունենք տանը գտնվող ծանր քաղաքացիներ: Ես երեկ հրապարակում էի արել, որ համաճարակային միտումներով մենք ավելի լավ ենք, քան կանխատեսել էինք, բայց դա չի նշանակում, որ իրավիճակը ավելի բարվոք է, քան առաջ։ \nՌեանիմացիաներում ազատ տեղեր պրակտիկորեն  չկան , մի թեթև ծանրացող պացիենտին տանում են ռեանիմացիա, որպեսզի կանխարգելեն վիճակի ծանրացումը և  ազատ չմնա ռեսուրսը։\nԱյս պահին ունենք 444 ծանր, 131 ծայրահեղ ծանր վիճակում գտնվող պացիենտ, որոնցից 39-ը միացված են թոքերի արհեստական օդափոխության սարքերին։\nԹորոսյանը կրկին կոչ արեց  բոլորին կրել դիմակ, պահպանել սոցիալական հեռավարությունը՝ հավելելով, որ սգո արարողությունների, ուրախության արարողությունների հավաքները նույնիսկ տներում շատ վտանգավոր են:\n"
}