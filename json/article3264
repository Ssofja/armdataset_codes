{
    "title": "Թուրքիան թյուրքախոս երկրներին կոչ է անում աջակցել Ադրբեջանին |mediamax.am|",
    "text": "mediamax.am: Թուրքիան թյուրքալեզու երկրներին կոչ է անում համերաշխություն ցուցաբերել Ադրբեջանի հետ:\nԻնչպես հաղորդում է Anadolu-ն, ելույթ ունենալով Ղազախ-թուրքական միջազգային համալսարանում, Թուրքիայի արտգործնախարար Մեվլութ Չավուշօղլուն ասել է.\n«Թյուրքալեզու երկրները պետք է համերաշխություն ցուցաբերեն Ադրբեջանի հետ: Անկարան միշտ եղել եւ մնում է Բաքվի կողմը՝ պատմական հողերի ազատագրման արդար պայքարում:\nԵրեւանի գործողությունները կարելի է դասել որպես ռազմական հանցագործություններ: Ցավոք, մի շարք երկրներ փորձում են նույն հարթության վրա դնել Ադրբեջանը եւ օկուպանտ-Հայաստանը: Այդ երկրները անտեսում են ՄԱԿ-ի եւ ԵԱՀԿ որոշումները: Այդ պատճառով Ադրբեջանի հետ համերաշխությունն այսօր կարեւոր է, քան երբեւէ», - ասել է Չավուշօղլուն:\n"
}