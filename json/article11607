{
    "title": "Գերմանիան ևս 1500 փախստական կընդունի |azatutyun.am|",
    "text": "azatutyun.am: Գերմանական կառավարությունը մտադիր է Հունաստանում գտնվող փախստականների ճամբարներից Գերմանիա տեղափոխել ևս 1500 փախստականների: Գերմանիայի պաշտոնական աղբյուրների համաձայն՝ խոսքը 400 ընտանիքների մասին է:\nՀունական Լեսբոս կղզում ավելի քան 12 հազար փախստականներ՝ հիմնականում Աֆղանստանից, Աֆրիկայից և Սիրիայից, սպասում են ապաստանի:\nՎերջին մի քանի տարվա ընթացքում Գերմանիան իր դռներն է բացել շուրջ 1 միլիոն 200 հազար փախստականների համար:\nՍոցհարցումները վկայում են, որ գերմանացիների մեծամասնությունը կողմ է փախստականներին ապաստան տրամադրելուն:\n"
}