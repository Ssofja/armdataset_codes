{
    "title": "Պաղեստինի վարչապետը կոչ է արել պատժամիջոցներ կիրառել Իսրայելի նկատմամբ |tert.am|",
    "text": "tert.am: Պաղեստինի վարչապետ Մոհամադ Շթայեն երկրների ղեկավարներին կոչ է արել հայտարարություններից անցում կատարել գործողությունների, հայտնում է Al Jazeera լրատվականը։«Անկեղծ ասած՝ հայտարարություններ անելը բավարար չէ։ Պաղեստինի ժողովրդի նկատմամբ այս բոլոր գործողությունները ՄԱԿ-ը պետք է անօրինական ճանաչի»,- ասել է Պաղեստինի վարչապետը և կոչ արել պատժամիջոցների կիրառել Իսրայելի նկատմամբ։Նա նաև դաշնակից պետություններին կոչ է արել հետ կանչել Իսրայելի դեսպաններին, այդ երկրի հետ դադարեցնել առևտրային կապերը, իսկ ԱՄՆ-ին և ԵՄ-ն կոչ է արել դադարեցնել Իսրայելին տրամադրվող օգնությունն այնքան ժամանակ, մինչև «Իսրայելը կսկսի հարգել մարդու իրավունքները»։«Այն երեխաները, որ արյան մեջ են, կամ կորցրել են իրենց կյանքը․․․․սրանք հանցագործություններ են, որոնք միջազգային իրավունքին համաձայն պետք է պատժի արժանանան։ Իսրայելի՝ սպանություններ իրականացնելու իրավունքը վերահաստատվել է, և դա պետք է անհապաղ դադարեցվի»,- եզրափակել է Պաղեստինի վարչապետը։\n"
}