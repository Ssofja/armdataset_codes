{
    "title": "Անձնագրային և վիզաների վարչության աշխատանքը ամբողջ ծավալով վերսկսելու է մայիսի 18-ից",
    "text": "Ոստիկանության անձնագրային և վիզաների վարչության ու տարածքային անձնագրային ստորաբաժանումների աշխատանքը ամբողջ ծավալով վերսկսելու է մայիսի 18-ից ։ Այս մասին «Ֆեյսբուք»-ի իր էջում գրել է ՀՀ ոստիկանության լրատվության վարչության պետի տեղակալ Էդգար Ջանոյանը։\n«Աշխատանքային օրերին քաղաքացիներին կմատուցվեն ծառայություններ՝ ժամը 9։00-ից մինչև 17։00-ն, ընդմիջում՝ 14։00-ից 15։00-ն։\nՔաղաքացիներին կոչ ենք անում անձնագրային ստորաբաժանումներ այցելել պաշտպանիչ միջոցներով՝ դիմակներով, և պահպանել սոցիալական տարածություն»,- գրել է Ջանոյանը։\n"
}