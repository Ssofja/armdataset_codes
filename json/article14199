{
    "title": "«Զարթոնք»-ի նպատակը ազգային արժեքների հենքի վրա իրավական, ժողովրդավարական, սոցիալական ինքնիշխան պետություն ստեղծելն է |hetq.am|",
    "text": "hetq.am: «Այս տարիների ընթացքում հետևողականորեն թիրախավորվել են մեր ազգային արժեքները, ընտանիքը, բանակը, եկեղեցին, և մենք գտնում ենք, որ ազգային դիմագծի ջնջման հակառակ դաշտում ազգային գաղափարները կրող, պահպանող ուժերը քիչ են, և այդ ամենը նպաստել է, որ կորցնենք մեր ազգային դիմադրողականությունը»,- այս մասին այսօր լրագրողների հետ հանդիպման ժամանակ ասաց «Զարթոնք» ազգային քրիստոնեական կուսակցության հիմնադիր անդամ Տաթևիկ Բուջատյանը։\nՎերջինիս խոսքով՝ տարիներ առաջ աբսուրդ կթվար հանգամանքը, որ Հայաստանը լուռ հետևում է, թե ինչպես է թշնամին իր պետության տարածք է ներխուժել ու քիչ-քիչ առաջանում, իսկ այժմ ինքնապաշտպանական բնազդը կարծես թմրած է։\nԱհա թե ինչու կուսակցության անդամները որոշել են այն անվանել «զարթոնք»: Բուջատյանն ասում է՝ իրենց նպատակը հայի արժահամակարգը պահպանելն է, և այդ նպատակի իրագործման համար տարբեր մասնագիտության տեր անձինք որոշել են համախմբվել և զբաղվել քաղաքականությամբ։\nԿուսակցության հիմնադիր անդամներից Վրեժ Խաչիկյանն էլ ասաց, որ իրենց ցանկանում են ազգային արժեքների հենքի վրա կառուցել իրավական, ժողովրդավարական, սոցիալական ինքնիշխան պետություն։ Խաչիկյանը նշեց, թե արդեն մի քանի տարի է՝ հայ ընտանիքը թիրախավորվել է։\n«Հայ մարդու համար ընտանիքը սրբություն է, և, ես վստահ եմ, մեծամասնության համար, ընդունելի է կնոջ և տղամարդու միչև Աստծո կողմից տրված միությունը։ Եթե այս սրբությունը ոչնչացում ենք, որի համար հայ մարդը պատարստ էր կյանքը զոհելու, ի՞նչ անվտանգության մասին է խոսքը»,- ասաց Վրեժ Խաչիկյանը՝ նշելով, որ բազմաթիվ հարորդիներեր սահմանին զոհվել են՝ հանուն իրենց ընտանիքի անվտանգության։\nԿուսակցությունը իր գործունեության հիմքում ազգային, քրիստոնեական արժեքներն է դնում։ Մեր հարցին՝ եթե մի օր կուսակցությունն իշխանության գա, ի՞նչ առաջարկ կունենա Հայաստանի Հանարպետության՝ Քրիստոնեություն չդավանող աձանց համար, ինչպի՞սի դիրքորոշում կունենա սեռական այլ կողմնորոշում և գենդերային ինքնություն ունեցող անձանց նկատմամբ, Վրեժ Խաչիկյանը պատասխանեց որ իրենց կուսակցությունը ընտրության հարցում որևէ սահամանփակում չի դնում և չի տեսնում։\n«Յուրաքանչյուր անձ ունի ընտրության իրավունք՝ սկսած կրոնից մինչև ընտանիք կազմելը, և մենք չպետք է խոչընդոտենք, սակայն այդ իրավունքը պետք է իրացվի չափահաս դառնալուց հետո»,- ասաց Վրեժ Խաչիկյանը՝ հիշեցնելով, որ իրենց կուսակցության անդամների մեծ մեծամասնություն են կազմում փաստաբանները, որոնք իրավագիտակից անձինք են։\nՇարունակությունը՝ hetq.am-ում։\n"
}