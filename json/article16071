{
    "title": "Ռոբերտ Քոչարյանի և Արմեն Գևորգյանի գործով դատական նիստը հետաձգվեց |1lurer.am|",
    "text": "1lurer.am: Ռոբերտ Քոչարյանի և նախագահի աշխատակազմի նախկին ղեկավար Արմեն Գևորգյանի գործով դատական նիստն այսօր հետաձգվեց:\nՆերկա չէին ամբաստանյալներից ո՛չ Ռոբերտ Քոչարյանը, ո՛չ Արմեն Գևորգյանը: Գևորգյանի փաստաբան Էրիկ Ալեքսանյանը տեղեկանք ներկայացրեց, որ իր պաշտպանյալն առողջական խնդիրներ ունի և չի կարող ներկայանալ այսօրվա դատական նիստին։ Ներկայացված է նաև բժշկական տեղեկանք, որ Արմեն Գևորգյանը մայիսի 1-ից գտնվում է ստացիոնար բուժման մեջ։ Բուժումը կարող է տևել 10-14 օր։\nՀաշվի առնելով, որ առանց դատավարության մասնակցի դատական նիստը չի կարող տեղի ունենալ, այսօրվա նիստը հետաձգվեց և նշանակվեց մայիսի 11-ին՝ ժամը 13:00-ին:\n"
}