{
    "title": "Աֆղանստանում բնական աղետի զոհ է դարձել առնվազն 72 մարդ |azatutyun.am|",
    "text": "azatutyun.am: Աֆղանստանում հորդառատ անձրևներին հաջորդած հեղեղումների հետևանքով զոհվել է առնվազն 72 մարդ:\nԲնական աղետը տեղի է ունեցել մայրաքաղաք Քաբուլից հյուսիս գտնվող Փարվանի նահանգում, որտեղ հեղեղումների և սելավի արդյունքում տներ են փլուզվել:\nՆահանգի իշխանությունները ենթադրում են, որ զոհերի թիվը կավելանա, քանի որ մեծ թվով բնակիչներ մնացել են փլատակներում: Մոտ 90 բնակիչներ վնասվածքներ են ստացել և փոխադրվել են նահանգանիստ Չարիքարի հիվանդանոց:\nԶոհերի մեծամասնությունը կանայք և երեխաներ են: Աղետը վերապրածներից մի քանիսը ծայրահեղ ծանր վիճակում են:\n"
}