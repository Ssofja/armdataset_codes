{
    "title": "Վանի, Մարդինի և Դիարբեքիրի քաղաքապետերը պաշտոնանկ են արվել |azatutyun.am|",
    "text": "azatutyun.am։ Թուրքիայի իշխանությունները երկրի քրդաբնակ շրջաններում պաշտոնանկ են արել Դիարբեքիրի, Մարդինի և Վանի ընտրված քաղաքապետերին:Անկարան հայտնել է, որ Ժողովուրդների դեմոկրատական կուսակցության անդամ քաղաքապետերն առնչություն ունեն Քրդստանի բանվորական կուսակցության հետ, որը ահաբեկչական կառույց է համարվում:Ոստիկանները ձերբակալել են ավելի քան 400 բնակիչների, ինչն էլ ավելի է սրել իրավիճակը Թուրքիայի քրդաբնակ տարածքներում:\n«Անընդունելի եմ համարում այս պաշտոնանկությունները, այն, ինչ տեղի է ունենում Դիարբեքիրում, Վանում կամ Մարդինում՝ վկայում է, որ Թուրքիան թևակոխում է մի նոր փուլ: Ինչպես 1999 թվականի մահաբեր երկրաշարժը՝ այսօրվա միջադեպերն էլ կդառնան երկրաշարժ Թուրքիայում դեմոկրատական արժեքների և օրենքի գերակայության համար»,- ասել է Դիարբեքիրի պաշտոնանկ արված քաղաքապետ Սելջուկ Միզրաքլին:Թուրքիան մտադիր է ընդարձակել ռազմական ներկայությունը Սիրիայում, որտեղ թուրքական բանակի թիրախը քրդական զինյալ ջոկատներն են:Ենթադրվում է, որ Անկարան փորձում է Սիրիայի սահմանի մոտ գտնվող «անվտանգության գոտի» ստեղծել:\n"
}