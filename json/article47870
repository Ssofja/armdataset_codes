{
    "title": "Փարիզի Աստվածամոր տաճարին կից հրապարակը մասամբ վերաբացվել է |azatutyun.am|",
    "text": "azatutyun.am: Ֆրանսիական մայրաքաղաքի իշխանությունները մասամբ բացել են Փարիզի Աստվածամոր տաճարին կից հրապարակը, որն ավելի վաղ փակվել էր օդի աղտոտվածությունից թունավորման վտանգի պատճառով:\n2019 թվականի ապրիլին տաճարում տեղի ունեցած խոշոր հրդեհի հետևանքով եկեղեցու տանիքում պահվող 300 տոննա կապարը հալվել և տարածվել էր տարածքում՝ խոչընդոտելով անգամ վերականգնողական աշխատանքները:\nՓարիզի իշխանությունները հայտնում են, որ «մաքրման աշխատանքների շնորհիվ տարածքում զգալիորեն նվազեցվել է կապարի պարունակությունն օդում»:\nԱստվածամոր տաճարի վերականգնողական աշխատանքները, ըստ երկրի պաշտոնական աղբյուրների, ավարտին կհասցվեն մինչև 2024 թվականը՝ Փարիզում նախատեսված Օլիմպիական խաղերին ընդառաջ:\n"
}