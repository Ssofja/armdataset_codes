{
    "title": "Շիրակի մարզպետարանի ծառայողական մեքենաների աշխատանքը կվերահսկվի մարզպետի կողմից |factor.am|",
    "text": "factor.am: Շիրակի մարզպետ Տիգրան Պետրոսյանի՝ հունիսի 21-ի կարգադրության համաձայն մարզպետարանի ծառայողական մեքենաների 2019թ-ի հունիս ամսվա բենզինի չափաքանակի բաշխման և երթուղային թերթիկների լրացման նկատմամբ կիրանացվի վերահսկողություն։ Մասնավորապես, ծառայողկան մեքենաների վարորդները երթուղային թերթիկներում պիտի լրացնեն առավոտյան կայանատեղիից ծառայողական ավտոմեքենայի դուրս գալու օրը, ժամը և ցուցիչի վրա առկա վազքը, երեկոյան կայանատեղի վերադառնալու օրը, ժամը, ցուցիչի վրա առկա վազքը, օրվա ընթացքում կատարած երթուղին և հատկացված բենզինի քանակը։ Շաբաթվա վերջում լրացված ու ստորագրված թերթիկները վարորդները ներկայացնելու են մարզպետի խորհրդական Տիգրան Մինասյանին։ Նա էլ վերահսկելու է մարզպետարանի հունիս ամսվա բենզինի չափաքանակի ըստ անհրաժեշտության բաշխման եւ ծառայողական ավտոմեքենաների երթուղային թերթիկների ամենօրյա լրացման պարտականությունների կատարումն ու ամփոփ տվյալները ամսվա կտրվածքով ներկայացնելու է Շիրակի մարզպետին: Ի դեպ, ըստ Շիրակի մարզպետարանի պաշտոնական կայքում ներկայացված տվյալների, մարզպետարանի հաշվեկշռում կա վեց ծառայողական ամտոմեքենա։\n"
}