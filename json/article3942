{
    "title": "Խնձորեսկ գյուղում այրվել է մոտ 12 հա բուսածածկույթ",
    "text": "Հուլիսի 23-ին, ժամը 13:25-ին «911» ծառայությանն ահազանգ է ստացվել, որ Սյունիքի մարզի Խնձորեսկ գյուղի մոտակայքում այրվում է ցորենի արտ:\nԴեպքի վայր է մեկնել ԱԻՆ ՓԾ հրշեջ-փրկարարական ջոկատից երկու մարտական հաշվարկ:\nՀրդեհաշիջման աշխատանքներին մասնակցել է մոտակա գյուղի 10 բնակիչ:\nՀրդեհը մեկուսացվել է ժամը 14:30-ին, մարվել՝ 15:04-ին:\nԱյրվել է մոտ 12 հա բուսածածկույթ:\n"
}