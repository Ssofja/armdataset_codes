{
    "title": "Հայաստանում հասունացող քաղաքական ճգնաժամը կարող է և պետք է հաղթահարվի միայն քաղաքական ճանապարհով․ «Հանուն Հանրապետության» կուսակցություն",
    "text": "«Հանուն Հանրապետության» կուսակցությունը հանդես է եկել հայտարարությամբ, որը ներկայացնում ենք ստորև․\n \n \n \n \n \nՀայաստանում հասունացող քաղաքական ճգնաժամը կարող է և պետք է հաղթահարվի միայն քաղաքական ճանապարհով։ Երկրում ստեղծված իրավիճակի հանգուցալուծումը ենթադրում է ընտրական արտահերթ գործընթացներ, որոնք պետք է տեղի ունենան հայաստանյան քաղաքական առողջ ուժերի և քաղաքացիական հասարակության լայն ներկապնակի հետ խորհրդակցաբար, որոնց անցկացումը պետք է երաշխավորվի ժողովրդի ազատ կամարտահայտմամբ։ Այդ ուժերը անմիջապես պետք է ձեռնամուխ լինեն իշխանական ճյուղերի հետ համաձայնեցված ժամանակացույցի մշակմանը, երկրում քաղաքական ճգնաժամի հանգուցալուծմանը, այդ թվում՝ անցումային ժամանակահատվածների հստակ սահմանմամբ։\nԱռաջիկա 72 ժամերը Հայաստանի համար ունեն ճակատագրական կարևորություն։ Հավատացած ենք, որ Հայաստանի Ազգային ժողովի պատգամավորները կարող են հանդես գալ իրավիճակը բեկող լուծումներով՝ անհրաժեշտ քաղաքական աջակցություն ապահովելով հայկական զինված ուժերի՝ իրենց դիրքում աներեր ու անսասան մնալուն։\nԱռավել երկարաժամկետ հեռանկարում պետք է ստանձնել ռազմավարական խնդիրների կազմման աշխատանքները, որոնք կերաշխավորեն ՀՀ ազգային անվտանգությունը ապահովող ինստիտուտների անցնցում գործարկումն ու ապահովումը։\nՎստահ և համոզված ենք, որ մեր ժողովուրդն այս օրհասական մարտահրավերը կդիմագրավի խոհեմությամբ և բարձր պատասխանատվությամբ»։ \n"
}