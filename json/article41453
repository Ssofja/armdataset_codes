{
    "title": "Վրաստանի ցույցերի համատեքստում պատգամավորին մեղադրանք է առաջադրվել |armtimes.com|",
    "text": "armtimes.com: Վրաստանի խորհրդարանի անդամ, ընդդիմադիր «Միացյալ ազգային շարժում» կուսակցության առաջնորդներից Նիկա Մելիային գլխավոր դատախազությունը մեղադրանք է առաջադրել:\nԻնչպես դատախազն է հայտարարել, Նիկանոր (Նիկա) Մելիային մեղադրանք է առաջադրվել ցույցի ժամանակ խմբակային բռնությունների ղեկավարման և մասնակցության համար, մասնավորապես Վրաստանի քրեական օրենսգրքի 225-րդ հոդվածի առաջին և երկրորդ մասերով:\nԳլխավոր դատախազությունը, կանոնադրության համաձայն, օրենսդիր մարմնին տեղեկացրել է խորհրդարանի անդամին քրեական պատասխանատվության ենթարկելու մասին և դիմել է կալանելու համաձայնություն ստանալու համար:\n"
}