{
    "title": "Լավրովը կարծում է, որ բանակցությունների վերսկսումը կնպաստի Կիպրոսի հարցի լուծմանը |tert.am|",
    "text": "tert.am: ՌԴ արտգործնախարար Սերգեյ Լավրովը հայտարարել է, որ բանակցությունների վերսկսումը թույլ կտա լուծել կիպրական հարցը, գրում է «ՌԻԱ Նովոստի» գործակալությունը:Լավրովի խոսքով` Ռուսաստանը, իր հերթին, վերահաստատում է հանձնառւթյունը Կիպրոսի խնդրի համապարփակ, կայուն, արդար և կենսունակ լուծմանը`հիմնվելով ՄԱԿ-ի Անվտանգության խորհրդի գործող բանաձևերի վրա:«Մենք կարծում ենք, որ անկախության, ինքնիշխանության, անվտանգության և տարածքային ամբողջականության երաշխիքների ամենաարդյունավետ ապահովումը կարող են լինել ՄԱԿ-ի Անվտանգության խորհրդի երաշխիքները: Այս պահի դրությամբ մենք կղզում տեղակայված ՄԱԿ-ի խաղաղապահների մանդատը ճշգրտելու անհրաժեշտություն չենք տեսնում,», - ասել է Լավրովը Կիպրոսի արտգործնախարար Նիկոս Քրիստոդուլիդիսի հետ մամուլի ասուլիսում:«Մենք կարծում ենք, որ Կիպրոսի խնդրի վերջնական լուծման շուրջ բանակցությունների շուտափույթ վերսկսումը կստեղծի կառուցողական մթնոլորտ, որն անհրաժեշտ է փոխզիջումներ գտնելու համար»,-ավելացրել է ՌԴ արտգործնախարարը:Թուրք-կիպրական առանց այն էլ լարված հարաբերությունները սրվել են Թուրքիայի կողմից կղզու ջրային տարածքներում հորատման աշխատանքներ սկսելուց հետո:\n"
}