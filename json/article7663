{
    "title": "Ղարիբջանյան համայնքի ճանապարհը հիմնանորոգվում է |armenpress.am|",
    "text": "armenpress.am: Պետական բյուջեի միջոցների հաշվին հիմնանորոգվում է Շիրակի մարզի Ղարիբջանյան համայնքի ճանապարհը:\nԻ սկզբանե նախատեսվում էր նորոգել ճանապարհը, սակայն ասֆալտաշերտի լուրջ քայքայման պատճառով որոշում է կայացվել այն հիմնանորոգել: Հիմնանորոգվելու է 2.5 կմ ճանապարհահատված:\n «Ճանապարհը լուրջ քայքայված էր, և սովորական նորոգումը հարց չէր լուծի, այդ պատճառով որոշում կայացվեց հիմնանորոգել այն»,-նշեց Շիրակի մարզպետարանի քաղաքաշինության վարչության ճանապարհաշինության բաժնի պետ Խաչատուր Խնձրցյանը:\nՃանապարհը կունենա նաև ջրահեռացման համակարգ:\nԱշխատանքների համար նախատեսված է մոտ  595 մլն դրամ:\n"
}