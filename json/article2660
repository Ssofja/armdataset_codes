{
    "title": "Անհետ կորած զինծառայողների ծնողները գիշերել են զորամասի դիմաց՝ վրաններում |tert.am|",
    "text": "tert.am: Էջմիածնի N զորամասից անհետ կորած զինծառայողների ծնողները գիշերել են զորամասի դիմաց՝ վրաններում: Այս մասին ասաց անհետ կորած զինծառայող Վարդան Ադոյանի մայրը՝ Անահիտ Ադոյանը:\n«Մեզ այդպես էլ ոչ ոք չմոտեցավ, հրամանատարն էլ չեկավ, ասում էր՝ Պաշտպանության նախարարությունում է մինչև ժամը 1-ը: Ստում են, միայն ստում են: Ոչ ոքի չի հետաքրքրում մեր վիճակը»,-ասաց նա:\nՏիկին Անահիտն ընդգծեց, որ շարունակելու են նստացույցը, մինչև որևէ սպառիչ պատասխան չլսեն:\n«Մեր որդիներին պետք է վերադարձնեն: Ոչինչ չեն անում, մենք ավելին գիտենք, քան իրենք: Պետք է ստիպենք, որ աշխատեն»,-ասաց նա:\n"
}