{
    "title": "Գյումրու Տուն-ինտերնատի վարակված տարեցների թիվը հասավ 56-ի. մահացածների թիվը 3-ն է\r\n |news.am|",
    "text": "news.am: Գյումրու Տուն-ինտերնատում այսօրվա դրությամբ կորոնավիրուսային հիվանդությամբ վարակված տարեց շահառուների թիվը 56-ն է, հիվանդությունից այսօր մահացել է եւս 2 տարեց։  Այս մասին այսօր՝ հուլիսի 8-ին, ասաց «Կարմիր խաչի» հասարակայնության հետ կապերի բաժնի պետ Նունե Գրիգորյանը:\n«Այսօր տարեց շահառուներից մեկը, որի մոտ մինչեւ երեկ դեռեւս չէր հաստատվել կորոնավիրուսային հիվանդություն, հիվանդանոց էր տեղափոխվել քրոնիկ հիվանդությունների պատճառով, սակայն այսօր մեզ տեղեկացրին, որ վերջինս վարակվել է կորոնավիրուսով»,-հայտնեց Նունե Գրիգորյանը։\nՆշենք, որ երեկվա դրությամբ խնամքի կենտրոնում եղել է 55 վարակված տարեց եւ 12 աշխատակից: Բուժառուներից 37-ին եւ մեկ աշխատակցի տեղափոխել են հիվանդանոց:\nՆունե Գրիգորյանի խոսքով՝ վիրուսով վարակվածների վիճակը գնահատվում է միջին ծանրության. «Առաջին օրն ունեցել ենք 5 ծանր հիվանդ, որոնցից 3-ը՝ մահացել են: Նրանցից մեկը երկու օր առաջ, մյուսը՝ երեկ: Երեքն էլ 80 եւ բարձր տարիքի հիվանդներ էին. 1 տղամարդ եւ 2 կին: Նրանք ունեցել են ուղեկցվող ծանր հիվանդություններ»։\nԳրիգորյանը ասաց, որ այս պահին 18 շահառու մեկուսացված են խնամքի տանը:\n"
}