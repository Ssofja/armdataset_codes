{
    "title": "Իրանի արտգործնախարար Մոհամմադ Ջավադ Զարիֆը Բաքվում հանդիպել է Ադրբեջանի նախագահի հետ |1lurer.am|",
    "text": "1lurer.am: Իրանի արտգործնախարար Մոհամմադ Ջավադ Զարիֆը մեկօրյա այցով գտնվում է Ադրբեջանում, որտեղ նախանշված է բարձրաստիճան պաշտոնյաների հետ հանդիպում՝ փոխանցում է Irna գործակալությունը:\nԱյսօր Բաքվում կայացել է Զարիֆի և Ադրբեջանի նախագահի հանդիպումը: Կողմերի միջև խորհրդակցություններ ու մտքերի փոխանակում են տեղի ունեցել երկկողմ հարաբերությունների, ինչպես նաև միջազգային ու տարածաշրջանային վերջին զարգացումների ամենակարևոր խնդիրների մասին:\nԱդրբեջան կատարած այցից հետո Իրանի արտգործնախարար Մոհամմադ Ջավադ Զարիֆը կժամանի Հայաստան, որտեղ կհանդիպի մեր երկրի բարձրաստիճան ղեկավարության հետ:\nԳործակալությունը նշում է, որ Իրանի արտգործնախարարի այցն Ադրբեջան և Հայաստան կարող է դիտվել որպես Ղարաբաղյան պատերազմից հետո տարածաշրջանում խաղաղության և կայունության հաստատմանը միտված՝ Թեհրանի դիվանագիտական ջանքերի մի մաս:\n"
}