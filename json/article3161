{
    "title": "Իրանում մեկնարկել է նախագահական ընտրությունների թեկնածուների գրանցումը   |tert.am|",
    "text": "tert.am: Իրանում երեքշաբթի մեկնարկում է նախագահական ընտրությունների թեկնածուների գրանցման ընթացակարգը, դիմումներն ընդունվելու են առաջիկա հնգօրյա ժամկետում:Ինչպես հաղորդում է «Թասնիմ» գործակալությունը, բոլոր ցանկացողները, որոնք համապատասխանում են Սահմանադրական խորհրդի ներկայացրած նոր չափանիշներին, կարող են դիմում հանձնել ներքին գործերի նախարարություն:  Վերահսկիչ մարմինը նոր չափանիշներ է սահմանել 13-րդ նախագահական ընտրությունների համար:  Նախագահի թեկնածուներին հաստատելու է Իրանի սահմանադրության պահապանների խորհուրդը 5-10 օրվա ընթացքում: Հաստատված թեկնածուների անունները կհրապարակվեն մայիսի 26-27-ը:\n"
}