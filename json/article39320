{
    "title": "Վրաստանում ՀՀ դեսպանությունը շնորհակալություն է հայտնում Վրաստանին",
    "text": "Վրաստանում Հայաստանի Հանրապետության դեսպանությունը շնորհակալություն է հայտնում Վրաստանին: Թեմայի հետ կապված դեսպանության ֆեյսբուքյան էջում երեք լեզուներով շնորհակալական հրապարակում է արվել:\n«Շնորհակալություն Վրաստանի ղեկավարությանը` հայ գերիներին Հայաստան վերադարձման գործում ցուցաբերած աջակցության համար»,- նշված է հայտարարության մեջ:\nՀիշեցնենք, որ Վրաստանի վարչապետ Իրակլի Ղարիբաշվիլիի և ԱՄՆ պետքարտուղարի Եվրոպայի և Եվրասիայի հարցերով տեղակալի պաշտոնակատար Ֆիլիպ Ռիկերի ակտիվ մասնակցությամբ` ադրբեջանական կողմն ազատ է արձակել հակամարտության ընթացքում ձերբակալված ՀՀ 15 քաղաքացիների։ \n"
}