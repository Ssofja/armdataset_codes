{
    "title": "Ո՞ր պահից է արգելվում տնտեսվարողի գործունեությունը, երբ առկա է պարետի որոշումը",
    "text": "Առողջապահական և աշխատանքի տեսչական մարմինը տեղեկացնում է․\n«Ո՞ր պահից է արգելվում տնտեսվարողի գործունեությունը, երբ առկա է պարետի որոշումը։\nՀՀ պարետի որոշմամբ` տնտեսվարողի գործունեությունը ժամանակավոր կասեցվում է տեղեկացման պահից, երբ ՀՀ առողջապահական եւ աշխատանքի տեսչական մարմնի ներկայացուցիչը ներկայացնում է տեղեկացման թերթիկ։\nՀայաստանի Հանրապետության առողջապահական և աշխատանքի տեսչական մարմնի ղեկավար Հակոբ Ավագյանը պետք է ապահովի այս որոշման մասին տեղեկացումը, ՀՀ ոստիկանության պետ Արման Սարգսյանն ապահովի պահանջների կատարման նկատմամբ ամբողջական վերահսկողությունը։\nՈրոշումն ուժի մեջ է մտնում հրապարակման պահից։\nՊարետի նոր որոշմամբ` ևս 52 ընկերության արգելվեց գործունեության ծավալումը։\nՓոխվարչապետ, արտակարգ դրության պարետ Տիգրան Ավինյանը մայիսի 10-ին որոշում է ստորագրել, որով 24 ժամով արգելվել է տնտեսվարողներին պատկանող մասնաճյուղերի (հասցեներում իրականացվող) գործունեության ծավալումը` հիմք ընդունելով ՀՀ առողջապահական եւ աշխատանքի տեսչական մարմնի արձանագրած խախտումները։\nՎերջին օրերին կտրուկ ավելացել է ժամանակավոր կասեցման ենթարկվող տնտեսվարողների թիվը` հասնելով շուրջ 260-ի»։\nՊարետի նոր որոշմամբ` ևս 52 ընկերության արգելվեց գործունեության ծավալումը։ \n"
}