{
    "title": "Հանրակրթական ուսումնական հաստատության տնօրենի հավաստագրման քննությունները կլինեն հուլիսի 22-ից օգոստոսի 22-ը",
    "text": "ՀՀ կրթության, գիտության, մշակույթի եւ սպորտի նախարար Արայիկ Հարությունյանի հրամանով հաստատվել է հանրակրթական ուսումնական հաստատության ղեկավարման իրավունքի (հավաստագրի) ձեռքբերման քննությունների ժամանակացույցը:\nՀանրակրթական ուսումնական հաստատության տնօրենի հավաստագրման քննությունները տեղի կունենան հուլիսի 22-ից օգոստոսի 22-ը «Խ.Աբովյանի անվան հայկական պետական մանկավարժական համալսարանում» (հասցե` ք. Երեւան, Տիգրան Մեծի 17):\nՀամաձայն նախարարի հրամանով սահմանված ժամանակացույցի` քննության համար սահմանվել են հետեւյալ օրերը` հուլիսի 22, 26, 27, 31, օգոստոսի 2, 3, 6, 8, 9, 13, 15, 17, 20, 22: Քննության սկիզբը ժամը 09։00-ին:Հանրակրթական ուսումնական հաստատության ղեկավարման իրավունքի հավաստագրման քննություններին մասնակցելու համար դիմել է 356 հավակնորդ:\n"
}