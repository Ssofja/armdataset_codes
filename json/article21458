{
    "title": "Ռուսաստանը վերսկսում է միջազգային ավիափոխադրումները |azatutyun.am|",
    "text": "azatutyun.am: Ռուսաստանը օգոստոսի 1-ից վերսկսում է միջազգային թռիչքները Մոսկվայի, Սանկտ Պետերբուրգի ու Դոնի Ռոստովի օդանավակայաններից՝ հայտարարել է վարչապետ Միխայիլ Միշուստինը։\nԱռայժմ, սակայն, չվերթներ կիրականացվեն միայն երեք ուղղություններով՝ Թուրքիա, Մեծ Բրիտանիա և Տանզանիա։ Ըստ կառավարության, Մոսկվան դեմ չէ ընդարձակել այս ցանկը, սակայն կարևոր է, որ մյուս կողմում էլ Ռուսաստանի քաղաքացիներին ընդունելու ցանկություն հայտնեն։\n«Առաջինն ու ամենակարևորը փոխադարձության սկզբունքն է, երկրորդը՝ կորոնավիրուսի տարածվածության աստիճանը», - հայտարարել է փոխվարչապետ Տատյանա Գալիկովան։\n"
}