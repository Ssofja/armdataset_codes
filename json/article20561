{
    "title": "Բեյրութում ոստիկանությունն արցունքաբեր գազ է կիրառել կառավարության հրաժարականը պահանջող տասնյակ ցուցարարների նկատմամբ. բախումների հետևանքով վիրավորներ կան |tert.am|",
    "text": "tert.am: Բեյրութի կենտրոնում ոստիկանական ուժերն արցունքաբեր գազ են կիրառել վարչապետ Հասան Դիաբի կառավարության հրաժարականը պահանջող տասնյակ ցուցարարների նկատմամբ:\nFrance24-ի փոխանցմամբ՝ մի խումբ ցուցարարները, փորձելով ճեղքել ոստիկանական պատնեշը, ցանկացել են խորհրդարանի շենք ներխուժել, իրավապահների ուղղությամբ քարեր և դյուրավառ հեղուկով շշեր նետել, մի շարք խանութների ապակիներ ու ցուցափեղկեր կոտրել:\nՈստիկանության հատուկ ստորաբաժանումները ստիպված են եղել ցուցարարներիին ցրելու նպատակով արցունքաբեր գազ կիրառել: Դրա, ինչպես նաև տեղի ունեցած բախումների հետևանքով երկու կողմից էլ վիրավորներ կան:\n"
}