{
    "title": "Լուսաղբյուր համայնքում 30-35 հեկտարով կավելանա ոռոգվող հողերի մակերեսը",
    "text": "Լուսաղբյուր համայնքում գյուղատնտեսական աշխատանքների մեկնարկին 30-35 հեկտարով կավելանա ոռոգվող հողերի մակերեսը, կնվազի ջրի կորուստը և այս ամենը շնորհիվ ոռոգման ցանցի նորոգման:\nԼոռու մարզպետարանը հայտնում է, որ ծրագիրն իրականացվել է պետություն-համայնք համատեղ ներդրմամբ՝ սուբվենիցոն ծրագրի շրջանակներում:\nՎերականգնվել է 594 գծ/մ երկարությամբ ջրատարը, վերանորոգվել է ջրթողը և կառուցվել է ևս 2 նոր ջրթող` հարթ փականներով: Ոռոգման ցանցից կօգտվի շուրջ 98 տնտեսություն:\nԾրագրի պայմանագրային արժեքը կազմել է 14 մլն 586 հազար դրամ, որից մոտ 9 մլն դրամը պետբյուջեի ներդրումն է, մնացածը՝ համայնքային:\n"
}