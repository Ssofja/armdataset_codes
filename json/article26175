{
    "title": "Հրադադարի ռեժիմը պահպանվում է շփման գծի ողջ երկայնքով. ՌԴ ՊՆ\r\n |1lurer.am|",
    "text": "1lurer.am: Հրադադարի ռեժիմը պահպանվում է շփման գծի ողջ երկայնքով՝ տեղեկացնում են ՌԴ պաշտպանության նախարարությունից:\nՌուս խաղաղապահների օժանդակությամբ, վերանորոգող բրիգադի ուժերով Փառուխ բնակավայրում վերականգնվել է էլեկտրամատակարարումը: Վերանորոգվել է 350 մետր էլեկտրահաղորդալար:\nՌուսաստանի խաղաղապահ զորախումբը, համագործակցելով ԿԽՄԿ-ի և Արցախի արտակարգ իրավիճակների նախարարության ներկայացուցիչների հետ, շարունակում է ռազմական գործողությունների ընթացքում զոհվածների աճյունների որոնման և տեղափոխման աշխատանքը:\nԳործում է թեժ գիծ՝ ղարաբաղյան հակամարտության ընթացքում անհետ կորածների մասին տեղեկատվություն հավաքելու համար: Աշխատանքի սկզբից ի վեր ստացվել է 517 հեռախոսազանգ: Բոլոր դիմումները փոխանցվել են հաշտեցման կենտրոնի որոնողական խմբերին:\nՌուս խաղաղապահների անվտանգությունն ապահովելու և հնարավոր միջադեպերը կանխելու համար շարունակվում է Ադրբեջանի և Հայաստանի զինված ուժերի գլխավոր շտաբների հետ փոխգործակցությունը:\n"
}