{
    "title": "Հակառակորդը ժամը 05:20-ին սկսել է հրետակոծել Այգեպար և Մովսես գյուղերը․ կրակը այս պահին էլ շարունակվում է․ Շուշան Ստեփանյան",
    "text": "Գիշերը ժամը 03:40-ի սահմաններում ՀՀ ԶՈՒ դիրքապահները նկատել են հակառակորդի շարժ։ Անցնելով շրջանաձև պաշտպանության՝ հայկական ստորաբաժանումները կանխել են հակառակորդի դիվերսիոն ներթափանցման փորձը։ Այս մասին ֆեյսբուքյան իր էջում հայտնել է ՀՀ ՊՆ մամուլի խոսնակ Շուշան Ստեփանյանը։\nՆա նշել է, որ թեժ մարտից հետո հակառակորդը,  կորուստներ կրելով, հետ է շպրտվել։ \nԱյնուհետև ադրբեջանական ստորաբաժանումները ժամը 05:20-ին սկսել են հրետակոծել Այգեպար և Մովսես գյուղերը՝ կիրառելով ականանետ և Դ-30 հաուբից: Կրակը այս պահին էլ շարունակվում է։\nՀՀ ԶՈՒ ստորաբաժանումները չեզոքացնում են ադրբեջանական զինված ուժերի սադրանքները։\nՊՆ խոսնակը հավելել է, որ սա երեկ ժամը 00:15-ից հաստատված փխրուն հրադադարի առաջին կոպիտ խախտումն է։\n"
}