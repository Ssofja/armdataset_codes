{
    "title": "Կառավարությունը փոխհատուցեց օտարերկրյա պետություններում տրամադրված անձնագրերի պետական տուրքը",
    "text": "Արտաքին գործերի նախարարությունը կառավարության կողմից մոտ 13 միլիոն դրամ ստացավ։ Գումարը տրամադրվելու է օտարերկրյա պե­տու­թյուն­ներում Հայաստանի քաղաքացու անձնագիր տալու կամ այն փո­խա­նա­կելու համար չվճարված պետական տուրքի փոխհատուցմանը։ Նախարարության փոխանցմամբ՝ այդ գումարը կառավարության պահուստային ֆոնդից վճարվելու է պետական բյուջե։\nՆախարարության հաղորդմամբ՝ այս տարվա առաջին եռամսյակ տրամադրվել է օտարերկրյա պետություններում վավերական 219 անձնագիր, սակայն պետական տուրք չի գանձվել: Այդ անձնագրերից 71-ը տրամադրվել է Դամասկոսում, 148-ը՝ Հալեպում։«Կառավարությունն ամեն կերպ փորձում է աջակցել ազգությամբ հայ այն օտարերկրյա քաղաքացիներին և ՀՀ քաղաքացիներին, որոնց մշտական բնակության օտարերկրյա պետությունում ստեղծվել է այնպիսի արտակարգ իրավիճակ, որը սպառնում է քաղաքացիների կյանքին կամ առողջությանը»,- նշված է կառավարություն ներկայացված որոշման նախագծում։\n"
}