{
    "title": "Կառավարությունն առաջարկում է նվազագույն աշխատավարձը սահմանել 68 հազար դրամ. արդյունքում պետբյուջեի վրա բեռը կկազմի ավելի քան 9 մլրդ դրամ |aysor.am|",
    "text": "aysor.am։ ԱԺ «Իմ քայլը» խմբակցության պատգամավորներ Վարազդատ Կարապետյանի, Նարեկ Զեյնալյանի և Բաբկեն Թունյանի հեղինակած «Պետական նպաստների մասին» Հայաստանի Հանրապետության օրենքում լրացումներ կատարելու մասին օրենքի նախագծով առաջարկվում է նվազագույն աշխատավարձի չափը՝ 55 հազար դրամի փոխարեն սահմանել 63 հազար դրամ:«Մեր առաջարկից հետո կառավարությունը հանդես եկավ այլ առաջարկով՝ 63 հազար դրամի փոխարեն նվազագույն աշխատավարձը դարձնել 68 հազար դրամ», - ԱԺ առողջապահության և սոցիալական հարցերի մշտական հարցերի հանձնաժողովի նիստում ասաց Վարազդատ Կարապետյանը:Հարցով հարակից զեկուցող ՀՀ աշխատանքի և սոցիալական հարցերի նախարարի տեղակալ Արմեն Ուդումյանը նշեց, որ ուժի մեջ մտնելու դեպքում օրենքը կգործի 2020 թվականից.\n«Ստացվում է, որ հինգ տարի արդեն նվազագույն աշխատավարձի բարձրացում չենք ունեցել», - ասաց նա: Նախագծի հեղինակներից Բաբկեն Թունյանը նկատեց, որ իրենք սահմանել են 63 հազար դրամ, ոչ թե 68 հազար, որովհետև 68 հազարի ժամանակ բազային աշխատավարձի խնդիր է առաջանում.«Որքանո՞վ է 68 հազարն ընդունելի բիզնեսի համար, և պետբյուջեի լրացուցիչ ծախսն ինչքա՞ն է կազմելու», - հետաքրքրվեց Թունյանը:Ուդումյանն ասաց, որ 68 հազար դրամի դեպքում, պետբյուջեի վրա բեռը կկազմի շուրջ 9 մլրդ 734 մլն 400 հազար դրամ, իսկ 63-ի դեպում՝ 7 մլրդ 366 մլն 809 հազար դրամ:\nՈւդումյանը շեշտեց՝ նվազագույն աշխատավարձի բարձրացումը բերելու է միջին աշխատավարձի աճի:\n"
}