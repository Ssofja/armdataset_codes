{
    "title": "Կիսելով մեր ժողովրդի խորին ցավն ու ցասումը, կոչ ենք անում հանրությանը չկորցնել սառը դատելու կարողությունը, չտրվել սադրանքների․ Քաղհասարակության ներկայացուցիչների հայտարարությունը",
    "text": "Քաղաքացիական հասարակության ներկայացուցիչների հայտարարությունը․\n«Սիրելի հայրենակիցներ,Մենք՝ քաղաքացիական հասարակության ներկայացուցիչներս, կիսելով մեր ժողովրդի խորին ցավն ու ցասումը, կոչ ենք անում հանրությանը այնուամենայնիվ չկորցնել սառը դատելու կարողությունը, չտրվել սադրանքների և այս ծանր իրավիճակում չթերագնահատել միասնական լինելու կարևորությունը։Բոլորիս պատած վիշտն ու արդարացի ցավը չպետք է մթագնի առողջ բանականությունը։ Չսատարելով որևէ քաղաքական ուժի՝ դատապարտում ենք նախորդ օրերին տեղի ունեցած բռնության անընդունելի դեպքերը, կոչ ենք անում զերծ մնալ որոշ շրջանակների խաբեության ծուղակն ընկնելուց և պահանջները ներկայացնել ոչ բռնի և օրինական ճանապարհով։ Որևէ իրավիճակում արդարացված չէ բռնության կիրառումը և ռազմական դրության պայմաններում քաղաքական ճգնաժամի հրահրումը։ Արդեն իսկ տեղի ունեցածը՝ ՀՀ ԱԺ նախագահին ծեծի ենթարկելը, Կառավարության և Ազգային Ժողովի շենքերում վայրագությունների իրականացումը, կառավարական առանձնատան, Ազատություն ռադիոկայանի և ԲՀՀ-Հայաստանի գրասենյակների վրա հարձակումները, հավաքների ժամանակ բռնության կոչեր հնչեցնելը խորապես մերժելի և դատապարտելի է։Որոշ քաղաքական ուժեր, ակնհայտորեն օգտագործում են հասարակության հոգեբանական վիճակը՝ իշխանության զավթման համար հող նախապատրաստելու նպատակով։ Այս պարագայում կարևոր է չկորցնել զգոնությունը, քաջ գիտակցել, թե ինչ հետագիծ ունեն այս պահին ակտիվություն ցուցաբերող տարբեր կուսակցությունները և անձինք։ Ուշագրավ է, որ վերջիններս հայտարարում են, թե այնուամենայնիվ հնարավոր է հետ կանգնել ստորագրված եռակողմ հայտարարությունից և շրջել իրավիճակը, սակայն չեն առաջարկում որևէ առարկայական այլընտրանքային լուծում կամ բերում քիչ թե շատ ռացիոնալ փաստարկներ։Հասարակությունը աներկբա իրավունք ունի բողոքի ձայն բարձրացնելու, իշխանությանը պատասխանատվության կանչելու, արդարացի պահանջներ ներկայացնելու, սակայն դա պետք է արվի բացառապես ՀՀ Սահմանադրության և օրինականության շրջանակներում։ Ցանկացած իշխանափոխություն Հայաստանի Հանրապետությունում կարող է տեղի ունենալ միմիայն սահմանադրական կարգով, ազատ և արդար ընտրությունների միջոցով։ Այս փուլում երկիրն ապակայունացնելու և հեղաշրջման ուղիով տանելու ամեն փորձ կարող է վտանգել մեր երկրի անվտանգությունը, ընդհուպ մինչև Հայաստանի Հանրապետության բուն գոյությունը։Ստեղծված բարդագույն իրավիճակում յուրաքանչյուրս մեր տեղում ու մեր ներուժի չափով պետք է աջակցի Հայաստանում ու Արցախում օր առաջ իրավիճակի կայունացմանն ու բարելավմանը՝ առողջապահական, սոցիալական, կրթական և տնտեսական և այլ հրատապ խնդիրների լուծմանը՝ հանուն պատերազմը վերապրածների և բոլորիս անվտանգության։ Հավատացած ենք, որ առկա ճգնաժամի հաղթահարման միակ ճանապարհը ծառացած խնդիրների լուծումն է սահմանադրական և օրինական ճանապարհով, բռնության և ապակայունացման իսպառ բացառմամբ։Հայտարարությունը բաց է միանալու համար։-----Հանուն հավասար իրավունքների ՀԿԹրանսփարենսի Ինթերնեշնլ հակակոռուպցիոն կենտրոնՄարդու իրավունքների հետազոտությունների կենտրոնՔաղաքական երկխոսություն ՀԿԽտրականության դեմ պայքարի ու հանուն հավասարության կոալիցիաՀելսինկյան քաղաքացիական ասամբլեայի հայկական կոմիտեՀանրային լրագրության ակումբԻրավունքի զարգացման և պաշտպանության հիմնադրամՓինք իրավապաշտպան ՀԿԿանանց աջակցման կենտրոն ՀԿՄշակութային և սոցիալական նարատիվների լաբորատորիա ՀԿԸնդդեմ կանանց նկատմամբ բռնության կոալիցիաԻրավունքների պաշտպանություն առանց սահմանների ՀԿԺուռնալիստների «Ասպարեզ» ակումբ ՀԿԽոսքի իշխանություն ՀԿԳյումրու առաջընթաց ՔՀԶԿ ՀԿTempus ՀԿԻզաբելլա Սարգսյան, կրոնագետԱնահիտ Սիմոնյան, իրավապաշտպան, հետազոտողԱլեքսանդր Մարտիրոսյան, հաղորդակցության և մեդիա մասնագետՍտելլա Չանդիրյան, իրավաբանՎարդինե Գրիգորյան, հանրային կառավարման մասնագետՏաթևիկ Ղարիբյան, իրավաբանՆիկոլայ Հովհաննիսյան, իրավաբանԱննա Փամբուխչյան, մեդիա մասնագետՄարիամ Սարգսյան, միջազգայնագետԳայանե Շագոյան, ազգագրագետՌոման Հովսեփյան, հնաբուսաբանԼուսինե Խառատյան, ազգագրագետ\n"
}