{
    "title": "Թուրքիայի ռմբակոծությունների հետևանքով Իրաքյան Քուրդիստանում ամայացել է 440 գյուղ |ermenihaber.am|",
    "text": "ermenihaber.am: Իրաքյան Քուրդիստանի դեմ Թուրքիայի կողմից իրականացվող անդրսահմանային ռազմական գործողությունների հետևանքով նշված տարածաշրջանում բազմաթիվ գյուղեր դատարկվել են։\nՔուրդիստանի խորհրդարանի պատգամավոր Մեմ Բուրհան Քանիհի խոսքով՝ Թուրքիայի ռմբակոծությունների պատճառով մինչ օրս 440 սահմանամերձ գյուղերի բնակիչներ են տարհանվել։\nՄեմ Բուրհան Քանիհը Թուրքիայի գործողությունների վերաբերյալ գրավոր հայտարարություն է տարածել, համաձայն որի՝ Քուրդիստանի խորհրդարանի 3 հանձնաժողովները թեմայի վերաբերյալ համատեղ զեկույց են կազմել, որը հուլիսի 27-ին քննարկման կդրվի խորհրդարանում։\nԶեկույցում նշվում է, որ Թուրքիայի կողմից հարձակման ենթարկված գյուղերում ռմբակոծությունների հետևանքով մեծ թվով խաղաղ բնակիչներ են զոհվել։\n"
}