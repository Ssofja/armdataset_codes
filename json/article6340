{
    "title": "ՀՀ ոստիկանությունը դեռ վերջնական որոշում չի կայացրել պարեկային ծառայությունը Dodge Charger ավտոմեքենաներով զինելու մասին. Աշոտ Ահարոնյան |armenpress.am|",
    "text": "armenpress.am: ՀՀ ոստիկանության պարեկային ծառայությունը Dodge Charger մակնիշի ավտոմեքենաներով զինելու վերջնական որոշում դեռ չի կայացվել: Այս մասին հայտնեց ՀՀ ոստիկանության հասարակայնության հետ կապի և լրատվության վարչության պետ Աշոտ Ահարոնյանը:\n«Դա դեռ մոդել է, որը փորձնական է, փորձարկման փուլում է: Դեռ վերջնական որոշում չի կայացվել; Երբ վերջնական որոշում լինի, անպայման կտեղեկացնենք»,- ասաց Ահարոնյանը:\nՀՀ ոստիկանապետին կից հասարակական խորհրդի «Ֆեյսբուք»-ի պաշտոնական էջում հրապարակվել են փորձնական փուլի ավտոմեքենայի լուսանկարները:\n«ՀՀ ոստիկանության պետին կից հասարակական խորհրդի անդամները այսօր ծանոթացան և փորձարկեցին ոստիկանության ձևավորման փուլում գտնվող «պատռուլ ծառայության» համար նախատեսված մեքենաների նմուշներից մեկը։ Տպավորությունները շատ բարձր էին, սակայն դեռևս կան հարցեր և դիտարկվում են նաև այլ տարբերակներ»,- նշված է խորհրդի էջում:\n"
}