{
    "title": "Արցախում հրադադարից ի վեր ականների վրա պայթել է 14 ադրբեջանցի, այդ թվում՝ 5 զինվորական\r\n |1lurer.am|",
    "text": "1lurer.am: Արցախում կրակի դադարեցման մասին եռակողմ հայտարարության ստորագրումից մինչ օրս Ադրբեջանի վերահսկողության տակ գտնվող տարածքներում ականների վրա պայթել է 14 ադրբեջանցի: Այս մասին տեղեկանում ենք Anadolu գործակալությունից:\nԱկանի վրա պայթածներից 5-ը զինվորական են եղել, 9-ը՝ քաղաքացիական անձինք: Այդ ընթացքում ականների պայթյունների հետևանքով տարբեր աստիճանի մարմնական վնասվածքներ են ստացել 52 զինվորական և 8 քաղաքացի:  \nԱդրբեջանի գլխավոր դատախազությունը միջադեպերի կապակցությամբ քաղաքացիներին զգուշացրել է խուսափել այդ տարածքներ այցելելուց, քանի դեռ ամբողջությամբ ականազերծում չի իրականացվել:\n"
}