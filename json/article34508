{
    "title": "«Հայրենիք» կուսակցությունը կմասնակցի արտահերթ խորհրդարանական ընտրություններին |armenpress.am|",
    "text": "armenpress.am: «Հայրենիք» կուսակցությունը մասնակցելու է արտահերթ խորհրդարանական ընտրություններին: Այս մասին ասաց կուսակցության մամուլի քարտուղար Սոս Հակոբյանը:\n«Արթուր Վանեցյանն էլ հայտարարել է, որ եթե կայանան արտահերթ ընտրություններ, «Հայրենիք» կուսակցությունը մասնակցելու է՝ հաղթելու նպատակով  և Հայաստանում վերջապես կայունություն մտցնելու ու վաղվա օրակարգի մասին խոսելու նպատակով»,-ասաց նա:\nՀարցին՝ հնարավո՞ր է, որ դաշինքով մասնակցեն՝ մամուլի քարտուղարն ասաց, որ երբ գործընթացը սկսվի, վարչապետը հրաժարական տա և ԱԺ-ն երկու անգամ չընտրի վարչապետ, իրենք խորհրդակցություններ կիրականացնեն ընդդիմադիր քաղաքական ուժերի հետ և կորոշեն, թե ինչպես մասնակցել:\n"
}