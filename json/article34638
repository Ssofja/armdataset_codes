{
    "title": "Րաֆֆի Հովհաննիսյանն արձագանքել է «Ժառանգություն»-ը լքելու մասին Նարինե Դիլբարյանի հայտարարությանը",
    "text": " «Ժառանգություն» կուսակցության հիմնադիր Րաֆֆի Հովհաննիսյանն արձագանքել է Նարինե Դիլբարյանի՝ կուսակցությունը լքելու մասին հայտարարությանը: Րաֆֆի Հովհաննիսյանի հայտարարությունը՝ ստորև. \n«Ափսոսանքով իմացանք Նարինե Դիլբարյանի հրաժարականի մասին:\nՇնորհակալություն հայտնելով նրա բարձր ծառայության համար՝ իր արտահայտած արդարացումները թողնում ենք իր խղճին: Դրանք առավելաբար անձնական են եւ՝ նախընտրական: Հաջողություն ենք մաղթում:\n«Ժառանգության» կարգին համապատասխան, ինչպես վարչության նախագահի «ռոտացիան» հասավ տիկին Դիլբարյանին, մինչեւ հաջորդ համագումար ժամանակավոր նախագահությունը կվերադառնա առաջին նախագահ Անդրանիկ Գրիգորյանին:Ընտրությունների մասով «Ժառանգությունը» կտեղեկացնի: Կամ դրանք կլինեն իրավակարգ, կամ չեն լինի: Ի՞նչ տարբերություն»:\n"
}