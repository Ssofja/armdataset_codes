{
    "title": "Թուրքիան պնդում է, որ հայ հոգևորականների սպանությունը տեղի է ունեցել քրդերի ազդեցության գոտում |shantnews.am|",
    "text": "shantnews.am: Թուրքիայի արտգործնախարարությունը հայտարարություն է տարածել Սիրիայի հյուսիսային Ղամիշլի քաղաքի հայ կաթոլիկ հոգևորականների սպանության կապակցությամբ: Ըստ հայտարարության՝ սպանությունը տեղի է ունեցել այն գոտում, որը վերահսկում են քրդական ուժերը:\nՎաշինգտոնում ԱՄՆ նախագահ Դոնալդ Թրամփի հետ համատեղ մամուլի ասուլիսի ժամանակ լրագրողներից մեկը հարց էր տվել Էրդողանին քրիստոնյաների դեմ հարձակումների, մասնավորապես հայ հոգևորականների սպանության մասին:\nԷրդողանը ընդհանրական պատասխան էր տվել և նշել, որ կվերակառուցի Սիրիայի հյուսիսում քրիստոնյաների ավերված եկեղեցիները և մյուս սրբավայրերը:\n"
}