{
    "title": "Վերաբացվել է «Գյումրի» բժշկական կենտրոնի COVID բաժանմունքը |armenpress.am|",
    "text": "armenpress.am: Կորոնավիրուսով հիվանդացության թվերի աճով պայմանավորված վերաբացվել է «Գյումրի» բժշկական կենտրոնի COVID բաժանմունքը, որը հունվարի 20-ից հիվանդների թվի նվազման պատճառով   դադարեցրել էր   կորոնավիրուսով վարակված ու ստացիոնար բուժման կարիք ունեցող հիվանդների բուժում  իրականացնել:\nՎերաբացումից հետո ավելի քան 50 հիվանդ է հոսպիտալացվել: Ինչպես տեղեկացրին բժշկական կենտրոնից,  «Գյումրի» բժշկական կենտրոնի COVID բաժանմունքը ընդունում է ինչպես  Շիրակի մարզի, այնպես էլ հարևան մարզերի բնակիչներին:\n«Հիվանդանոց տեղափոխվում են այն  հիվանդները, որոնք ունեն ստացիոնար բուժման կարիք: Ի դեպ,  այս պահին COVID բաժանմունքն ունի 60 մահճակալ և 13 մահճակալ էլ տրիաժ բաժանմունքում»,-նշեց հիվանդանոցի գլխավոր բժիշկ Արմեն Խաչատրյանը:\n"
}