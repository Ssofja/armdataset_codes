{
    "title": "Վրացիները խորհրդարանի շենքի մոտ շարունակում են թուրքական ընկերության կողմից «Նամահվանի» ՀԷԿ-ի կառուցման դեմ բողոքի ակցիան |tert.am|",
    "text": "tert.am: Վրաստանում Ռիոն գետի վրա «Նամահվանի» ՀԷԿ-ի կառուցման դեմ բողոքի ակցիայի մասնակիցները, որոնք նախօրեին զանգվածային ցույցեր են անցկացրել մայրաքաղաքի Հանրապետության հրապարակում, երկուշաբթի տեղափոխվել են խորհրդարանի շենքի մոտ, որտեղ սպասում են օրենսդիր մարմնի խոսնակի հետ հանդիպմանը: «ՌԻԱ Նովոստի»-ի փոխանցմամբ` այս մասին հայտնել է ակցիայի կազմակերպիչ Վարլամ Գոլետիանին:«Խորհրդարանի խոսնակը կապի է դուրս եկել մեզ հետ և առաջարկել հանդիպել... Կպարզենք` ինչ է իշխանություններին մնացել մեզ ասելու»,- հայտարարել է Գոլենտիանին:Հիշեցնենք, որ ցույցի մասնակիցները երեք վրաններ էին խփել թբիլիսյան հրապարակում` իրենց բողոքը հայտնելով թուրքական ENKA խոշորագույն շինարարական ընկերության կողմից ՀԷԿ-ի կառուցման դեմ:Ցուցարարները պահանջ էին ներկայացրել իշխանություններին չեղարկել ՀԷԿ-ի կասկադի շինարարության մասին պայմանագիրը, չեղարկել տարածքը թուրքական ընկերության սեփականությանը փոխանցելու մասին պայմանավորվածությունն ու քրեական գործ հարուցել երկրի էկոնոմիկայի նախարար Նաթիա Տուրնավայի նկատմամբ:\n"
}