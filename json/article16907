{
    "title": "Ֆրանսիան մտահոգություն է հայտնել Արևելյան Երուսաղեմում տեղի ունեցող դեպքերի առթիվ\r\n\r\n\r\n |armenpress.am|",
    "text": "armenpress.am: Լարվածությունն Արևելյան Երուսաղեմում մեծ մտահոգություն է առաջացնում, կողմերը պետք է զերծ մնան սադրիչ գործողություններից: Այս մասին հայտարարություն է տարածել Ֆրանսիայի ԱԳՆ-ն:\n«Ֆրանսիան խստորեն դատապարտում է նախորդ գիշեր Գազայի հատվածից իրականացված հրթիռակոծությունները, որը միջազգային իրավունքի խախտում է համարվում?»,- ասվում է հայտարարության մեջ:\nՓարիզը կողմերին առավելագույն զսպվածության կոչ է արել՝ հնարավորինս շուտ վերականգնելու հանգստությունը:\nՄԱԿ-ի Անվտանգության խորհուրդը մայիսի 17-ին մտադիր է Արևելյան Երուսաղեմում պաղեստինցիների ու իսրայելցիների միջև ապրիլի կեսերից սկսված բախումների հարցով նիստ գումարել:\n"
}