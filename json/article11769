{
    "title": "Լիտվան չի բացառել ռուս դիվանագետների արտաքսումն ի նշան Չեխիայի հետ համերաշխության |tert.am|",
    "text": "tert.am: Լիտվան և նրա դաշնակիցները քննարկում են, թե ինչպես կարելի է համերաշխություն հայտնել Չեխիային Ռուսաստանի գործողությունների կապակցությամբ. քննարկվում է ռուս դիվանագետներին արտաքսելու հնարավորությունը: Այս մասին հայտարարել է Լիտվայի նախագահի արտաքին քաղաքականության հարցերով գլխավոր խորհրդական Աստա Սկայսգիրիտեն, գրում է «ՌԻԱ Նովոստի» գործակալությունը:«Նախագահը լիովին սատարում է ՆԱՏՕ-ի անդամ պետության տարածքում արտաքին ռազմական հետախուզության ներկայության նվազեցմանն ուղղված Չեխիայի ջանքերին, ինչպես նաև համերաշխություն է հայտնում Չեխիայի կառավարության գործողություններին»,-ասել է Սկայսգիրիտեն լիտվական ռադիոյի եթերում:Լիտվայի նախագահի օգնականի խոսքերով` այժմ «դիվանագիտական ուղիներով քննարկվում է, թե ինչպես լավագույնս միասնական համերաշխություն հայտնել»:«Այդ երկրի կառավարությունը (Չեխիա) գործընկերներին խնդրել է աջակցել իրեն, ինչպես նաև արտաքսել ռուսական առաքելություններում աշխատող որոշ պոտենցիալ գործակալների», -ավելացրել է նախագահի օգնականը:\n"
}