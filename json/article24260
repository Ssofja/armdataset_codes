{
    "title": "Իջեւանում խնդիրը միայն էկոլոգիական չէ. Հայանտառ |news.am|",
    "text": "news.am: Իջեւանում խնդիրը ոչ միայն էկոլոգիական է, այլեւ վերաբերում է որոշակի սոցիալական հատվածի: Այս մասին հուլիսի 19-ին Իջեւանում իրավիճակի վերաբերյալ համատեղ քննարկման ժամանակ հայտարարեց «Հայանտառ» ՊՈԱԿ-ի տնօրեն Արեգ Կարապետյանը:\nՆրա խոսքով, խնդրի լուծումը պետք է փնտրել ոչ միայն հենվելով այս խնդրի էկոլոգիական բաղադրիչի վրա: «Հայանտառ» ՊՈԱԿ-ի քաղաքականությունը ուղղված է այլ կառույցների, մասնավորապես, տեղական ինքնակառավարման մարմինների հետ սերտ համագործակցությանը եւ փորձել միասնական ջանքերով գտնել այդ խնդրի լուծումը:\nԽնդրի լուծման համար մեր նորարարությունը ծառերի վերամշակումից հետո թափոնների բաշխման համակարգն է եւ համայնքների խնդրանքով դրանք դուրս են բերվում եւ մատակարարվում բնակիչներին», -ասաց Կարապետյանը:\nՊՈԱԿ-ի տնօրենը նշեց, որ արտադրությունից թափոնների բաշխման գործընթացը սկսվել է համեմատաբար վերջերս, սակայն համոզված եմ, որ տարվա վերջին նրանք լուրջ հաջողություններ կգրանցեն, չնայած բոլոր դժվարություններին, որոնք հատկապես սրվում են ձմեռային սեզոնին:\nԸնդ որում Կարապետյանն ընդգծեց, որ Հայաստանի էկոհամակարգը, մասնավորապես անտառները, ի վիճակի չեն լիարժեք բավարարել հանրապետության բնակիչների պահանջները եւ կարիքները, սակայ դա ոչ մի կերպ չի ազդում անտառների ապօրինի հատման իրավիճակի վրա:\n«Երբեմն մեր աշխատակիցները ստիպված են լինում ուժ կիրառել անտառների ապօրինի հատման կանխարգելման համար», -ասաց «Հայանտառի» տնօրենը։\n"
}