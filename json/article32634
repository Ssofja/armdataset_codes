{
    "title": "«Առաջնային ենք համարում մեր քաղաքացիների կյանքը»․ Ուկրաինայի ԶՈՒ ԳՇ պետը զինված ճանապարհով Դոնբասի հակամարտության լուծումն անընդունելի է համարել\r\n |tert.am|",
    "text": "tert.am: Ուկրաինայի զինված ուժերի գլխավոր շտաբի պետ Ռուսլան Խոմչակը հերքել է այն ենթադրությունները, թե Ուկրաինան Դոնբասի զինված հակամարտության գոտում հարձակման է պատրաստվում՝ դրանք անվանելով ապատեղեկատվություն, գրում է interfax.ru-ն։\n«Ժամանակավորապես բռնազավթված տարածքների ուժային ճանապարհով ազատումն անխուսափելիորեն կհանգեցնի մեծ թվով խաղաղ բնակիչների մահվանը և զինծառայողների շրջանում կորուստների, ինչն անընդունելի է Ուկրաինայի համար։ Հավատարիմ լինելով համամարդկային արժեքներին և միջազգային մարդասիրական իրավունքի նորմերին՝ մեր պետությունն առաջնային է համարում իր քաղաքացիների կյանքը»,- այսօր հայտարարել է Խոմչակը։\nՆա նշել է, որ «Ուկրաինայի բարձրագույն ռազմաքաղաքական ղեկավարությունը Դոնեցկի և Լուգանսկի մարզերում զինված հակամարտության կարգավորման քաղաքական-դիվանագիտական սցենարը սահանել է որպես առաջնահերթություն»։\nԸնդ որում, նա հավաստիացրել է՝ Ուկրաինայի Զինված ուժերը պատրաստ են համարժեք արձագանքել ինչպես հակամարտության սրման, այնպես էլ Ուկրաինայի շուրջ ռազմաքաղաքական իրադրության բարդացման դեպքում:\n"
}