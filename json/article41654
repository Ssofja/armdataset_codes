{
    "title": "Ուկրաինայում Վրաստանի դեսպանը տևական ընդմիջումից հետո վերադարձել է Կիև |tert.am|",
    "text": "tert.am: Տևական ընդմիջումից հետո Ուկրաինայում Վրաստանի դեսպան Թեյմուրազ Շարաշենիձեն վերադարձել է Կիև: Այս մասին տեղեկացնում է korrespondent.net կայքը` հղում տալով Ուկրաինայի ԱԳՆ մամուլի ծառայությանը:Նշվում է, որ սա ապրիլի 15-ին Ուկրաինայի նախագահ Վլադիմիր Զելենսկիի և Վրաստանի նախագահ Սալոմե Զուրաբիշվիլիի հեռախոսազրույցի ընթացքում ձեռք բերված պայմանավորվածությունների արդյունքն է:Նախօրեին Ուկրաինայի փոխարտգործնախարար Վասիլի Բոդնարը հանդիպել է Վրաստանի դեսպանի հետ, հանդիպման ընթացքում կողմերը ընդգծել են վրաց-ուկրաինական հարաբերությունների զարգացման ակտիվացման, ինչպես նաև երկկողմ և բազմակողմ հարթություններում փոխգործակցության ակտիվացման ձգտումը` տարածաշրջանում անվտանգության ամրապնդման նպատակով:Կողմերը քննարկել են տարվա ընթացքում բարձր և բարձրագույն մակարդակներում շփումների ժամանակացույցը:\n"
}