{
    "title": "ԱՄՆ Կոնգրեսում դեմոկրատների ղեկավարը հանդես Է եկել Մոսկվայում բողոքողների աջակցությամբ |armenpress.am|",
    "text": "armenpress.am։ ԱՄՆ-ի Կոնգրեսի Ներկայացուցիչների պալատում դեմոկրատների ղեկավար Սթենի Հոյերը համերաշխություն Է հայտնել Մոսկվայում բողոքի ակցիաների մասնակիցների հետ, որոնք հանդես են գալիս հանուն արդար ընտրությունների եւ պաշտպանում են իրենց ընտրական իրավունքները: Նա իր հայտարարությունը հրապարակել Է Facebook-ում, տեղեկացնում Է «Արմենպրես»-ը՝ հղում անելով «Ինտերֆաքս»-ին: Կոնգրեսականը պաշտպանել Է «դեմոկրատիան ազատ եւ արդար ընտրությունների միջոցով վերականգնելու» ձգտումը:\n«Խոսքի ազատությունը ճնշելու եւ ընդդիմադիր թեկնածուներին դուրս մղելու Պուտինի ռեժիմի ձգտումը պետք Է մտահոգի ամբողջ աշխարհին, եւ ԱՄՆ-ի Կոնգրեսն ուշադիր հետեւում Է տեղի ունեցողին»,- ասված Է նրա հայտարարության մեջ:Հոյերը Ռուսաստանի իշխանություններից պահանջել Է «ազատել քաղբանտարկյալներին, դադարեցնել խաղաղ բողոքողների ձերբակալությունները եւ թույլ տալ ընդդիմադիր թեկնածուներին մասնակցել ընտրություներին՝ չխախտելով նրանց իրավունքները»:\n"
}