{
    "title": "Առողջապահության նախարարությունը ձեռք է բերել 30 շտապօգնության ամենագնաց մեքենա |armenpress.am|",
    "text": "armenpress.am: ՀՀ առողջապահության նախարարությունը ձեռք է բերել 30 «Տոյոտա Լենդ քրաուզեր» մակնիշի շտապօգնության ամենագնաց մեքենա:\nԱյս մասին ասաց նախարարի մամուլի խոսնակ Ալինա Նիկողոսյանը:\n«Ամենագնաց շտապօգնության մեքենաները ձեռք են բերվել շտապօգնության ավտոպարկը թարմացնելու նպատակով: Դրանք բերվել են Արաբական Միացյալ Էմիրություններից՝ Դուբայից»,- նշեց Նիկողոսյանը:\nԱՆ մամուլի խոսնակը շեշտեց, որ մեքենաները համալրված են բոլոր անհրաժեշտ սարքավորումներով: Նա նաև հայտնեց, որ բաշխումը կիրականացվի ըստ անհրաժեշտության և նպատակահարմարության:\n"
}