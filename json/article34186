{
    "title": "Մանվել Գրիգորյանը կորցրել է գիտակցությունը. աշխատում է շտապ օգնության 2 խումբ. փաստաբան\r\n |news.am|",
    "text": "news.am: Մանվել Գրիգորյանի առողջական վիճակը կտրուկ վատացել է. կորցրել է գիտակցությունը։ Այս լուրը հաստատեց Գրիգորյանի փաստաբաններից Լեւոն Բաղդասարյանը։ Փաստաբանը հայտնեց, որ այս պահին աշխատում է շտապ օգնության 2 խումբ։\n«Կտրուկ իջել է սրտի զարկերակը։ Կարծում եմ, որ սա Առողջապահության նախարարության անհետեւողականության արդյունքն էր»,- ասաց փաստաբանը եւ նշեց, որ հետագայում հանդես կգա հայտարարությամբ։\nՀիշեցնենք, որ Մանվել Գրիգորյանը դատարանի՝ հունվարի 15-ի որոշմամբ ազատ արձակվեց կալանքից: Այժմ նրա նկատմամբ որպես խափանման միջոց է ընտրված չհեռանալու մասին ստորագրությունը: Նա սեփական դիմումի համաձայն դուրս է գրվել հիվանդանոցից, գտնվում է իր տանը:\n"
}