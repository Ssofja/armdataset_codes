{
    "title": "Մեր հեղափոխությունը ոչ միայն քաղաքական մոդելի դեմ է եղել, այլ նաև՝ տնտեսական․ Նիկոլ Փաշինյան",
    "text": "Վարչապետ Նիկոլ Փաշինյանն այսօր ԱԺ-ում Կառավարության մասին զեկույցը ներկայացնելիս անդրադարձավ այն հայտարարություններին, թե Հայաստանում ներդրումներ չեն լինում և տնտեսության մեջ ոչինչ չի փոխվում։\n«Մեր հեղափոխությունը ոչ միայն քաղաքական մոդելի դեմ է եղել, այլ նաև՝ տնտեսական։ Իրենք պարզապես չեն ընկալում՝ ո՞նց կարող է առանց վարչապետի դաբռոյի երկրում ներդրում տեղի ունենալ։ Սա է այսօր կառավարության գործունեության խզումը, քանի որ տնտեսագիտական միտքը ձևավորվել է հին պայմաններում։ Ավանդական տնտեսագիտական միտքը ձևավորվել է կալկուլյատորով, հաշվիչ մեքենայով, առանց քաղաքական տեսլականի, առանց փիլիոսոփայության։ Սա է ամենամեծ տարբերությունը։\nԲայց մենք հին տրամաբանությամբ կարողացել ենք անել հեղափոխություն, ապա այսօր նոր տրամաբանությամբ կկարողանանք անել տնտեսական հեղափոխություն։ Բայց սա չի նշանակում, որ մենք չունենք պռոբլեմներ, և պետք է չվախենանք դրանց մասին խոսել»։ Վարչապետը իր ելույթում նաև նշեց, որ 2019 թվականի պետական բյուջեի եկամտային մասը կգերակատարվի առնվազն 40 մլրդ դրամով կամ $90 մլն-ով:\n"
}