{
    "title": "ՌԴ գլխավոր դատախազը Երևանից ուղևորվել է Բաքու |armtimes.com|",
    "text": "armtimes.com: Ռուսաստանի գլխավոր դատախազ ԻգորԿրասնովը Հայաստան կատարած իր մեկօրյա այցից հետո Երևանից ուղևորվել է Բաքու: Այս մասին հայտնում է ՌԴ գլխավոր դատախազությունը՝ մանրամասնելով, որ Բաքվում  նախատեսվում են հանդիպումներ Ադրբեջանի նախագահ Իլհամ Ալիևի և երկրի գլխավոր դատախազ Քյամրամ Ալիևի հետ:\nԿրասնովն երեկ Երևանում հանդիպումներ է ունեցել ՀՀ վարչապետ Նիկոլ Փաշինյանի և Գլխավոր դատախազ Արթուր Դավթյանի հետ: Հիշեցնենք, նա Հայաստան էր ժամանել ՀՀ գլխավոր դատախազ Արթուր Դավթյանի հրավերով:\nՎարչապետի հետ հանդիպման ժամանակ ՌԴ գլխավոր դատախազը կարևորել է 2020 թվականի նոյմբերի 9-ի եռակողմ հայտարարության 8-րդ կետի լիարժեք իրագործման անհրաժեշտությունը, ըստ որի` պետք է տեղի ունենա ռազմագերիների, պատանդների և պահվող այլ անձանց փոխանակում: Իգոր Կրասնովն ընդգծել է, որ այդ ուղղությամբ իր ջանքերը կրում են շարունակական բնույթ և կանի ամեն ինչ՝ խնդրի լուծման նպատակով:\n"
}