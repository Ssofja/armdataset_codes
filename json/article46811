{
    "title": "ԱՆ-ն հերքում է բուժաշխատողներին պարտադիր «AstraZeneca»-ով պատվաստելու մասին շրջանառվող լուրերը |armenpress.am|",
    "text": "armenpress.am: ՀՀ առողջապահության նախարարությունը հերքում է պոլիկլինիկաների, հիվանդանոցների աշխատողներին պարտադիր «AstraZeneca»-ով պատվաստելու մասին մամուլում շրջանառվող լուրերը:  ՀՀ առողջապահության նախարարի մամուլի քարտուղար Հռիփսիմե Խաչատրյանը նշեց, որ անհիմն մեղադրանքներ են:\n«Նախ, նախարարությունը նման խնդիր չի դրել իր առջև: Դրանից բացի, վերջին օրերին Հայաստանում COVID-19-ի դեմ պատվաստումային գործընթացն ակտիվ թափ է ստացել և բնականոն ընթացքով աշխատանքները շարունակվում են՝ շնորհիվ մեր քաղաքացիների իրավագիտակցության բարձր մակարդակի: Հայաստանն ունի բավարար չափով պատվաստանյութ ռիսկի խմբի մեր քաղաքացիների համար և մյուս խմբերի անձանց ևս հասանելի դարձնելու համար նախարարի հրամանով սահմանվել է այն, որ 18-ից բարձր քաղաքացիները կամավորության սկզբունքով կարող են պատվաստվել: Ընդգծում եմ՝ կամավորության սկզբունքով, պարտադիր ոչինչ չկա»,-ասաց Հռիփսիմե Խաչատրյանը:\n"
}