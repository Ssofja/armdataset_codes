{
    "title": "Հայաստանը տարածաշրջանային տեխնոլոգիական կենտրոն դառնալու ճանապարհին է․ ԲՏԱ փոխնախարար\r\n |24news.am|",
    "text": "24news.am: «Հայկական վիրտուալ կամուրջ» ծրագիրը տեխնոլոգիական ընկերություններին եզակի հնարավորություն է տալիս ձեռք բերել ձեռնարկատիրական ունակություններ: Այս մասին այսօր՝ օգոստոսի 14-ին, հայտարարեց ՀՀ բարձր տեխնոլոգիական արդյունաբերության նախարարի օգնական Ինգա Վարդանյանը:\nՆրա խոսքով՝ ծրագրի շրջանակում հայկական տեխնոլոգիական ընկերություններին հնարավորություն է տրվել այցելել Սիլիկոնային հովիտ, ծանոթանալ ձեռնարկատիրական մշակույթի հետ եւ նոր գործընկերներ ներգրավել:\nԻր հերթին բարձր տեխնոլոգիական արդյունաբերության փոխնախարար Վիկտորիա Պողոսյանը նշեց, որ ծրագրի նպատակն է Հայաստանը կապել միջազգային տեխնոլոգիական կենտրոնների հետ՝ օգտագործելով հայկական սփյուռքի գիտական, ձեռնարկատիրական եւ տեխնոլոգիական ներուժը:\nՓոխնախարարի գնահատմամբ՝ այդ ծրագիրը հաստատում է այն փաստը, որ Հայաստանը գտնվում է տարածաշրջանային տեխնոլոգիական կենտրոն դառնալու ճանապարհին: Ծրագրի շրջանակում 30 տեխնոլոգիական ընկերությունների ներկայացուցիչներ հնարավորություն կստանան մինչեւ տարեվերջ ուսուցում անցնել Սիլիկոնյան հովտում: Նա նշեց, որ այդ եզակի հնարավորությունը տեղական ընկերությունների համար է: Այդ կապակցությամբ նա բոլոր ընկերություններին կոչ արեց ակտիվություն ցուցաբերել եւ օգտվել ծրագրի հնարավորություններից:   \n"
}