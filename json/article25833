{
    "title": "Բելառուսը խստացրեց չարտոնված ակցիաների մասնակցության, պաշտոնյաներին վիրավորելու, ոստիկանությանը չենթարկվելու համար սահմանված պատիժը  |azatutyun.am|",
    "text": "azatutyun.am: Բելառուսում ուժի մեջ է մտնել վարչական իրավախախտումների մասին թարմացված կարգը, որով խստացվում է չարտոնված ակցիաների մասնակցության, պաշտոնյաներին վիրավորելու, ոստիկանությանը չենթարկվելու համար սահմանված պատիժը։\nԲացի այդ պատասխանատվություն է սահմանվել արգելված խորհրդանշանների օգտագործման, ցույցերին երեխաների մասնակցության համար։\nԲելառուսում շուրջ 7 ամիս է չեն դադարում բողոքի ցույցերն ընդդեմ նախագահական ընտրությունների պաշտոնական արդյունքների, որի համաձայն 6-րդ անգամ երկրի կառավարման ղեկը ստանձնել է Ալեքսանդր Լուկաշենկոն։\nՑուցարարները պահանջում են նոր ընտրություններ, քաղբանտարկյալների ազատ արձակում։\nԱնցած տարվա օգոստոսին 9-ին տեղի ունեցած վիճահարույց ընտրություններից հետո Բելառուսի ընդդիմության առաջնորդները կա՛մ բանտարկվել, կա՛մ հայտնվել են արտասահմանում։ Ի պատասխան՝ Եվրամիությունը պատժամիջոցներ է սահմանել Լուկաշենկոյի և նրա մերձավոր շրջապատի նկատմամբ։\n"
}