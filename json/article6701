{
    "title": "Կորոնավիրուսի դեպքերի թիվն աշխարհում անցել է 15,7 միլիոնը, մահացել է մոտ 640 հազար մարդ, բուժվել է 9 միլիոնը |azatutyun.am|",
    "text": "azatutyun.am: Կորոնավիրուսի դեպքերի թիվն աշխարհում անցել է 15,7 միլիոնը, հիվանդությունից մահացել է մոտ 640 հազար մարդ, բուժվել է ավելի քան 9 միլիոնը, վկայում են ԱՄՆ Ջոնս Հոփքինսի համալսարանի հրապարակած տվյալները:\nՎարակվածների թվով առաջին երեք հորիզոնականները շարունակում են զբաղեցնել Միացյալ Նահանգներ, Բրազիլիան և Հնդկաստանը՝ համապատասխանաբար 4,1 միլիոն, 2,3 միլիոն և 1,3 միլիոն:\nՄահացության ցուցանիշով ևս ԱՄՆ-ը առաջինն է՝ շուրջ 145,5 հազար, հաջորդում են Բրազիլիան՝ 85,2 հազար, և Մեծ Բրիտանիան՝ 45,7 հազար:\n"
}