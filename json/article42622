{
    "title": "Սոս Ավետիսյանը չի մասնակցում կոռուպցիայի հանձնաժողովի անդամի քննարկմանը. թեկնածուն նրա կինն է |armtimes.com|",
    "text": "armtimes.com: Խորհրդարանն այսօր արտահերթ նիստ է գումարել:\nՕրակարգում Կոռուպցիայի կանխարգելման հանձնաժողովի անդամի թեկնածուի ընտրության հարցն է:\nԱԺ «Իմ քայլը» խմբակցության պատգամավոր Հերիքնազ Տիգրանը ներկայացրեց Տաթևիկ Բարսեղյանի՝  հանձնաժողովի անդամի թեկնածուի կենսագրությունը:\nԲարսեղյանը ծնվել է 1992 թվականին, Երևանում:\nԱվարտել է ԵՊՀ-ի արևելագիտության ֆակուլտետի արաբագիտության բաժինը,  ունի մագիստրոսի կոչում:\n2012-2019 թվականներին աշխատել է «Թրանսփարենսի ինթերնեշնլ  հակակառուպցիոն կոնետրոն» ՀԿ-ում: Համակարգել է ՀԿ-ի հակակոռուպցիոն կրթական ծրագրերը:\n2019 թվականից հանդիսանում է Եվրոպայի խորհրդի «Հայաստանում կոռուպցիայի դեմ պայքարի  և կանխարգելման ինստիտուցիոնալ կարողությունների զարգացում» ծրագրի ղեկավարը:\nՄասնագիտական վերապատրաստումներ է ստացել մի շարք երկրներում՝ Գերմանիա, ԱՄՆ, Ֆրանսիա, Կանադա, Ռուսաստան և այլն:\nՏիրապետում է անգլերեն և ռուսերեն լեզուներին:\nՏիգրանյանի՝ թեկնածուի կենսագրական ներկայացնելուց հետո, «Իմ քայլ» -ի պատգամավոր Սոս Ավետիսյանը տեղեկացրեց, որ այս հարցի քննարկմանը և քվեարկությանն ինքը չի մասնակցելու.\n«Կա շահերի բախում, տիկին Բարսեղյանն իմ կինն է»,-ասաց պատգամավորը:\n"
}