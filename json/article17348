{
    "title": "Իրաքի հյուսիսում Թուրքիայի ռազմական գործողությունների հետևանքով սպանվածների թիվը հասել է 80-ի |armenpress.am|",
    "text": " armenpress.am։ Թուրքական զինված ուժերը օդային հարձակում են իրականացրել Իրաքի հյուսիսային Հաքուրք շրջանի ուղղությամբ, ինչի հետևանքով սպանվել է Քրդստանի աշխատավորական կուսակցության (PKK) 4 զինյալ:\nԱյս մասին հայտնում է թուրքական «Անադոլու» լրատվական գործակալությունը:\nԹուրքիայի պաշտպանության նախարարության «Թվիթեր»-ի միկրոբլոգից ստացված տեղեկությունների համաձայն՝ օդային հարձակումն իրականացվել է Թուրքիայի զինված ուժերի կողմից Իրաքի հյուսիսային շրջաններում իրականցվող «Մագիլ» (Pençe) ռազմական գործողությունների շրջանակներում: Այս գործողությունների հետևանքով մինչ օրս, ընդհանուր առմամբ, սպանվել է 80 զինյալ:\n"
}