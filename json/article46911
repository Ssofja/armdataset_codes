{
    "title": "ԼՂ-ում ականազերծման ժամանակ առաջին անգամ օգտագործվում է Уран-6 ռոբոտատեխնիկական համալիրը |1lurer.am|",
    "text": "1lurer.am: ՌԴ ՊՆ ականազերծման միջազգային կենտրոնի զինծառայողները շարունակում են Լեռնային Ղարաբաղում ռուսական խաղաղապահ ուժերի պատասխանատվության գոտու ինժեներական հետախուզման և ականազերծման աշխատանքները:\nՏարածքը չպայթած զինամթերքից և պայթյունավտանգ առարկաներից ականազերծելու աշխատանքներին առաջին անգամ կիրառվում է Уран-6 բազմաֆունկցիոնալ ռոբոտատեխնիկական համալիրը, որի օգնությամբ հետազոտվել է Խոջալուի բնակավայրի մոտ 8 հա տարածք:\nՀեռակառավարվող ռոբոտատեխնիկական համալիրների օգտագործումը հնարավորություն է տալիս մեծացնելու ականազերծված տարածքների մակերեսը՝ ականազերծման ընթացքում ապահովելով անձնակազմի անվտանգությունը: Օպերատորը համալիրը կարող է կառավարել մինչև 800 մետր հեռավորության վրա (սարքն ունի  բարձր հստակության 4 տեսախցիկ): Уран-6 համալիրի աշխատանքի ընթացքում հայտնաբերված զինամթերքը վնասազերծվում է ակտիվացման կամ ֆիզիկական ոչնչացման արդյունքում:\n"
}