{
    "title": "«Բարգավաճ Հայաստան» խմբակցությունն առաջարկում է արտակարգ դրության դեպքում ուսանողների վարձավճարների հետաձգում |hetq.am|",
    "text": "hetq.am: Ազգային Ժողովի «Բարգավաճ Հայաստան» խմբակցությունն առաջարկում է արտակարգ դրություն հայտարարելու դեպքում վճարովի սովորող ուսանողների վարձաճարների հետաձգման օրենսդրական հնարավորություն:\nԽմբակցությունը փոփոխություններ է առաջարկում «Կրթության մասին» օրենքում:\nԱռաջարկվում է օրենքը լրացնել նոր հոդվածով, ըստ որի` արտակարգ իրավիճակի հիմքով արտակարգ դրություն հայտարարելու դեպքում վճարովի հիմունքներով սովորողների ուսման վարձի վճարումը հետաձգվում է մինչև արտակարգ դրության ավարտին հաջորդող չորրորդ ամսվա առաջին աշխատանքային օրը, եթե սովորողը գրավոր դիմում է ներկայացնում ուսման վարձի տարաժամկետման վերաբերյալ:\nՆախագծի հիմնավորումներում նշվում է, որ արտակարգ դրության և դրանով պայմանավորված մի շարք սահմանափակումների պատճառով բարձրագույն ուսումնական հաստատությունների սովորողները հայտնվել են այնպիսի իրավիճակում, երբ իրականացվող սահմանափակումների առկայության հիմքով վերջիններս կամ իրենց ծնողները չեն աշխատում: Նման պայմաններում դժվարանում է բնակչության սոցիալ-տնտեսական իրավիճակը, առաջնային է դառնում առաջին անհրաժեշտության մթերքների ու այլ իրերի ձեռբերումը: Այս դեպքերում սովորողները չեն կարող ստանալ այնպիսի եկամուտներ, որոնք բավարար լինեն ուսման վարձը վճարելու համար: Վարձավճարները չվճարելն էլ հիմք է դառնում, որ վերջինններս հեռացվեն բուհից:\nՆշվում է, որ նախագիծը ուղղված է նման դեպքերը կանխարգելելուն: \nՇարունակությունը՝ hetq.am-ում։\n"
}