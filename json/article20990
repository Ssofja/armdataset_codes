{
    "title": "ԵՄ-ն երկու կողմերին կոչ է անում դադարեցնել զինված դիմակայությունը |azatutyun.am|",
    "text": "azatutyun.am: Եվրոպական միության Արտաքին գործերի և անվտանգության քաղաքականության հարցերով խոսնակ Փիթեր Ստանոն հայ-ադրբեջանական սահմանին տիրող իրավիճակի վերաբերյալ հանդես է եկել հայտարարությամբ: Ստանոն նշում է, որ և՛ Հայաստանը, և՛ Ադրբեջանը հաղորդել են սահմանին զենքի կիրառմամբ լուրջ միջադեպերի մասին, որը, ցավոք, հանգեցրել է մարդկային կորուստների:\nԵՄ-ն երկու կողմերին կոչ է անում դադարեցնել զինված դիմակայությունը, ձեռնպահ մնալ լարվածություն հրահրող գործողություններից և հռետորաբանությունից և ձեռնարկել անհապաղ միջոցներ ՝ հետագա էսկալացիան կանխելու համար:\nԱյս համատեքստում, ինչպես նշված է հաղորդագրության մեջ, երկու կողմերը պետք է օգտագործեն բոլոր մեխանիզմները ուղիղ հաղորդակցության համար` ԵԱՀԿ Մինսկի խմբի համանախագահների ղեկավարությամբ ձևավորված ձևաչափով, ինչպես նաև ԵԱՀԿ գործող նախագահի անձնական ներկայացուցչի ներգրավմամբ: «Հրադադարի այս լուրջ խախտումները ցույց են տալիս տեղում ԵԱՀԿ դիտարկումը վերսկսելու հրատապության անհրաժեշտությունը, հենց որ պայմանները թույլ տան դա», - ասված է հայտարարության մեջ:\nԵՄ-ն կողմերին կոչ է անում խստորեն հարգել հրադադարի ռեժիմը, էներգիան և ռեսուրսները ներդնել կորոնավիրուսային համավարակի դեմ պայքարի համար ՝ խելացի կերպով վերստին ներգրավվել ԵԱՀԿ Մինսկի խմբի համանախագահների հովանու ներքո իրականացվող բուն բանակցություններին և պատրաստել հասարակություններին խաղաղության համար:\n"
}