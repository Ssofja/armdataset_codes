{
    "title": "Հայտնաբերվել է Մահաթմա Գանդիի արձանը պղծած տղամարդը",
    "text": "Հայաստանի Հանրապետության ոստիկանությունը հայտնում է, որ Երևանում Մահաթմա Գանդիի արձանը պղծած տղամարդը հայտնաբերվել է: \n«Ապրիլի 29-ին ԶԼՄ-ներում հրապարակումներ էին եղել, որ պղծել են Մահաթմա Գանդիի արձանը:Ոստիկանության Մաշտոցի բաժնի օպերատիվ խումբը դեպքի վայրում պարզել էր, որ վնասել են Հալաբյան և Մարգարյան փողոցների հարակից զբոսայգում տեղադրված Մահաթմա Գանդիի արձանը և պատվանդանը:\nՈստիկանության Երևան քաղաքի վարչության և Մաշտոցի բաժնի քրեական հետախույզներն ու ԱԱԾ Երևան քաղաքի վարչության ծառայողները համատեղ ձեռնարկած միջոցառումներով պարզել են արարքը կատարողի ինքնությունը:\nԵրևան քաղաքի 61-ամյա բնակիչը մայիսի 3-ին բերման է ենթարկվել Մաշտոցի բաժին և տվել խոստովանական ցուցմունք:\nԿատարվում է նախաքննություն»,- նշված է Ոստիկանության հաղորդագրության մեջ։\n"
}