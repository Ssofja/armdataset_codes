{
    "title": "Ադրբեջանը կոպտորեն խախտում է միջազգային օրենքը. Մենենդեսը՝ ռազմագերիներին չվերադարձնելու մասին |1lurer.am|",
    "text": "1lurer.am: ԱՄՆ Սենատի արտաքին հարաբերությունների հանձնաժողովի ղեկավար Բոբ Մենենդեսը Միացյալ Նահանգների վարչակազմին կոչ է արել աջակցել հայ ռազմագերիների ազատ արձակմանը, որոնք պատերազմից 100 օր անց անօրինական պահվում են Ադրբեջանում:\n«Մենք պետք է աջակցենք հայ ժողովրդին ու նպաստենք Ադրբեջանի կողմից պահվող հայ ռազմագերիների ազատ արձակմանը: Այն, ինչ անում է Ադրբեջանը, միջազգային օրենքի կոպիտ խախտում է: Մենք պետք է բարձրաձայնենք այդ մասին, ինչն ԱՄՆ նախկին վարչակազմը չի արել»,-հայտարարել է սենատոր Բոբ Մենենդեսը:\nԱմերիկացի սենատորի խոսքով՝ անհրաժեշտ է հետևել Մինսկի խմբի գործընթացին, ինչը դեռևս չի ավարտվել: Մենենդեսը կոչ է արել օգնել Հայաստանին և բոլոր գերիներին վերադարձնել հայրենիք:\n"
}