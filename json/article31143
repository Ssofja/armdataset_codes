{
    "title": "Արաբկիր վարչական շրջանում ևս 32 վերելակ կփոխարինվի նորով",
    "text": "Երևանի քաղաքապետարանի՝ 2021 թվականի աշխատանքային ծրագրով Արաբկիր վարչական շրջանում ևս 32 վերելակ կփոխարինվի նորով։ Այս մասին գրված է վարչական շրջանի ֆեյսբուքյան էջում։\nՓոխարինման ենթակա վերելակներն ընտրվում են առաջնահերթության սկզբունքով՝ ըստ վերելակային ծառայությունների կողմից վերելակների վիճակի գնահատման և ըստ բազմաբնակարան շենքերի հարկայնության։\nՎերելակների ընտրության գործընթացը գտնվում է Արաբկիր վարչական շրջանի ղեկավարի և աշխատակիցների անմիջական հսկողության ներքո։\nՆշվում է, որ նախորդ տարի Արաբկիրում տեղադրվել է 50 նոր վերելակ։\n"
}