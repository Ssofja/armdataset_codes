{
    "title": "Մոսկվայի ոստիկանությունը ցրել է հավաքը հիվանդանոցի մոտ, որտեղ բուժօգնություն է ստանում Նավալնին |azatutyun.am|",
    "text": "azatutyun.am: Մոսկվայի ոստիկանությունը ցրել է շուրջ երկու տասնյակ մարդկանց հավաքը, ինչպես նաև քրեակատարողական հիվանդանոցի մոտից բերման է ենթարկել մի լրագրողի։ Այդ քրեակատարողական հիվանդանոցում է բժշկական օգնություն ստանում ընդդիմադիր Ալեքսեյ Նավալնին։\n«Դոժդ» հեռուստաընկերության լրագրողին բերման են ենթարկել հենց այն պահին, երբ նա ուղիղ հեռարձակմամբ լուսաբանում էր հիվանդանոցի մուտքի մոտ տեղի ունեցող իրադարձությունները:\n30 օրվա կալանքի դատապարտված Ալեքսեյ Նավալնին հոսպիտալացվել է երեկ, նրա մոտ ախտորոշվել է «սուր ալերգիկ դրսևորում»:\n"
}