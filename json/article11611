{
    "title": "Թուրքիայում դարձյալ լարգրողներ են ազատազրկվել |ermenihaber.am|",
    "text": "ermenihaber.am: Թուրքիայում հերթական անգամ լրագրողներ են ազատազրկման դատապարտվել։\nԲիթլիսի ծանր հանցագործությունների դատարանը լրագրող Ուղուր Յըլմազին դատապարտել է 6 տարի 10 ամիս 15 օրվա ազատազրկման՝ «զինված ահաբեկչական խմբավորմանն անդամակցելու» (Թուրքիայում ահաբեկչական հայտարարված «Քուրդիստանի բանվորական կուսակցություն»-ՔԲԿ/PKK ռազմաքաղաքական կազմակերպություն) և «զինված խմբավորման պրոպագանդա կատարելու» մեղադրանքով։ Վերջինս 2017թ․ հուլիսի 17-ից կալանավորված է և գտնվում է Էլազըղի բանտում։ Դատավարության ողջ ընթացքում նա ոչ մի անգամ անձամբ դատարան չի բերվել, այլ ցուցմունք է տվել հեռահաղորդակցման միջոցների օգնությամբ։\nԻսկ Ստամբուլի ծանր հանցագործությունների դատարանը «ահաբեկչական խմբավորման պրոպագանդա կատարելու» մեղադրանքի հիման վրա լրագրող Բերզան Գյունեշին դատապարտվել է 3 տարի 5 ամիս 15 օր ազատազրկման։\n"
}