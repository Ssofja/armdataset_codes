{
    "title": "Թերկոմպլեկտավորված հանրակրթական դպրոցների բավարար ֆինանսավորման և ուսուցիչների վարձատրության հստակ քաղաքականության մեջ փոփոխություններ կարվեն",
    "text": "Թերկոմպլեկտավորված հանրակրթական դպրոցների բավարար ֆինանսավորման և ուսուցիչների վարձատրության հստակ քաղաքականության իրականացումն ապահովելու համար կառավարության որոշմամբ փոփոխություն կատարվեց Հանրակրթական դպրոցների ֆինանսավորման գործող բանաձևում՝ նախատեսելով նոր փոփոխական՝ դասարանների թիվը: Այս մոտեցումը թույլ կտա.\n\nայն դեպքերում, երբ ստիպված պետք է պահել փոքր թերկոմպլեկտավորված դպրոց, հատկացնել բավարար գումարը՝ հոգալու դպրոցի նվազագույն ծախսերը, ներառյալ՝ ուսուցիչների աշխատավարձը,\nվերացնել մարզի կտրվածքով միջոցների վերաբաշխման անհրաժեշտությունը,\nպետական մակարդակով սահմանել ուսուցչի նվազագույն աշխատավարձի չափը:\n\n* Թերկոմպլեկտավորված համարվում են դասարանում սովորողների առավելագույն թվի կեսից պակաս, մինչև նորմատիվային թվով դասարաններ ունեցող դպրոցները: Առանձին գործող ավագ դպրոցների համար որպես դասարանների նորմատիվային թիվ վերցված է 9-ը՝ նկատի ունենալով, որ այդ դպրոցներում ենթադրվում է 3 հոսքերի առկայություն:\n"
}