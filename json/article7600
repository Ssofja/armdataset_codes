{
    "title": "Իրանի նախագահն Իսրայելին եւ ԱՄՆ-ին մեղադրել Է երկրում անկարգությունների կազմակերպման մեջ |armenpress.am|",
    "text": "armenpress.am: Իրանում անկարգությունները կազմակերպել Էին ԱՄՆ-ը եւ Իսրայելը, նպատակն Էր երկրի անվտանգության խարխլումը: Այդ մասին ասել Է Իրանի նախագահ Հասան Ռոհանին՝ հայտարարելով Թեհրանի հաղթանակի մասին:\n«Անկարգությունների մասնակիցները կազմակերպված Էին, (նրանց ակցիաները – խմբ.) պլանավորված Էին, նրանք զինված Էին՝ գործելով որոշակի պլանով, որոնք կազմել Էին տարածաշրջանի ռեակցիոն ուժերը՝ սիոնիստներն ու ամերիկացիները»,- մեջբերվում Է Ռոհանիի խոսքն իր պաշտոնական կայքում: Նա նշել Է, որ ծայր առած անկարգություններն իրենցից ներկայացնում Էին երկրի անվտանգության խարխլման պլան, սակայն իրանցի ժողովուրդը կարողացավ հաղթել:\nԻրանի մի շարք քաղաքներում վերջին օրերին տեղի Էին ունենում բողոքներ իշխանությունների կողմից բենզինի գների կտրուկ բարձրացման պատճառով: Դրանցից մի քանիսը, հաղորդել են տեղական զանգվածային լրատվամիջոցները, կրում Էին խաղաղ բնույթ, իսկ առանձին ակցիաներ վերաճեցին զինված անկարգությունների: Ըստ որում հաղորդվել Է զոհերի մասին ինչպես անկարգությունների մասնակիցների, այնպես Էլ ուժայինների շրջանում: Նոյեմբերի 19-ին մի շարք քաղաքներում տեղի են ունեցել անկարգությունների դեմ երթեր, հաղորդել Է ՌԻԱ Նովոստին:\n"
}