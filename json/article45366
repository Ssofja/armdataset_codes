{
    "title": "Լուկաշենկոն կոչումներից զրկել է ընդդիմադիր դիվանագետներին |azatutyun.am|",
    "text": "azatutyun.am: Բելառուսի գործող նախագահ Ալեքսանդր Լուկաշենկոն դիվանագիտական կոչումից զրկել է Ֆրանսիայում և Լեհաստանում երկրի նախկին դեսպան Պավել Լատուշկոյին, ով օգոստոսի 9-ի ընտրություններից հետո միացել է բողոքի ցույցերին՝ դառնալով ընդդիմության Համակարգող խորհրդի առաջնորդներից մեկը, իսկ այժմ գտնվում է Լիտվայում։\nԼուկաշենկոն հայտարարել է, որ Լատուշկոն, անցնելով ընդդիմության կողմը, «հատել է կարմիր գիծը», ինչի համար օրենքով պատասխան կտա:\nԴիվանագիտական կոչումից զրկվել է նաև Սլովակիայում բելառուսական դիվանագիտական գերատեսչությունը գլխավորող Իգոր Լեշչենյան, ով առաջիններից է հրապարակային աջակցություն հայտնել ընտրակեղծիքների դեմ բողոքի դուրս եկած ցուցարարներին։\n"
}