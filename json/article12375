{
    "title": "Ռուս խաղաղապահների ուղեկցությամբ այսօր ևս 846 փախստական է վերադարձել Լեռնային Ղարաբաղ\r\n |tert.am|",
    "text": "tert.am: Նոյեմբերի 30-ին ևս 846 փախստական է Հայաստանից վերադարձել Լեռնային Ղարաբաղ: Այս մասին հայտնում է РИА Новости-ն՝ հղում անելով ՌԴ պաշտպանության նախարարությանը:\n«Ավտոբուսներով այսօր Երևանից Ստեփանակերտ է ուղևորվել 846 մարդ: Ավտոբուսների տեղաշարժը տեղի է ունեցել ռուս խաղաղապահների զորախմբի և ռազմական ոստիկանության հերթապահ զինծառայողների ուղեկցությամբ»,- ասվում է ՌԴ ՊՆ հաղորդագրության մեջ:\nԸնդհանուր առմամբ, Լեռնային Ղարաբաղում իրենց մշտական բնակության վայրեր են վերադարձել ավելի քան 26 000 փախստական:\n"
}