{
    "title": "ԱՄՆ-ում ախտահարվածների թիվը մոտենում է 2,5 միլիոնին |azatutyun.am|",
    "text": "azatutyun.am: Միացյալ Նահանգներում կորոնավիրուսի ախտահարումների թիվը մոտենում 2,5 միլիոնին: Առնվազն 30 նահանգներում արձանագրվել է վարակի աճ, ինչը կապվում է սահմանափակումները թուլացնելու հետ:\nԱռավել մեծ թափով են նոր դեպքեր գրանցվում երեք ամենաբնակեցված նահանգներում՝ Տեխասում, Կալիֆորնիայում և Ֆլորիդայում:\nՏեխասի նահանգապետը կարգադրել է միառժամանակ դադարեցնել սահմանափակումների թուլացումը:\nԱմերիկայի ալերգիայի և վարակիչ հիվանդությունների ինստիտուտի ղեկավար, առաջատար համաճարակաբան և կորոնավիրուսի դեմ պայքարի Սպիտակ տան թիմի անդամ դոկտոր Էնթոնի ֆաուչին ասել է, որ Ֆլորիդայում և Տեխասում առաջիկա երկու շաբաթը կլինեն չափազանց կարևոր վարակի նոր բռնկումը զսպելու համար:\nԱՄՆ-ում կորոնավիրուսից մահացել է ավելի քան 126 հազար մարդ:\n"
}