{
    "title": "Լրագրողական մի շարք կազմակերպություններ Պարետատանը կոչ են անում ուժը կորցրած ճանաչել տեղեկատվության տարածման վերաբերյալ դրույթները",
    "text": "Մենք ներքոստորագրյալներս, տարբեր ձեւաչափերով արտահայտել ենք մեր բացասական կարծիքը ՀՀ-ում արտակարգ դրություն հայտարարելու մասին Կառավարության որոշման այն դրույթների վերաբերյալ, որոնք կարգավորում են տեղեկատվության տարածումը: Այս մասին ֆեյսբուքի իր էջում գրել է «Ինֆորմացիայի ազատության կենտրոն»-ի նախագահ Շուշան Դոյդոյանը։ Նա, մասնավորապես, գրել է․\n«Նշված դրույթներն ուժի մեջ մտնելուց հետո արձանագրում ենք, որ դրանցե կիրառումն անարդյունավետ է, անհամաչափ, հակասում է ողջամտության սկզբունքներին եւ չի նպաստում համաճարակի պայմաններում հանրային շահերի իրացմանը:\nԿոչ ենք անում ՀՀ կառավարությանը եւ Պարետատանը`֊ անհապաղհ ուժը կորցրած ճանաչել ՀՀ-ում արտակարգ դրություն հայտարարելու մասին 2020 թ. մարտի 16-ի Կառավարության N 298–Ն որոշման 23, 24, 25 եւ 26 կետերը;֊ մշակել տեղեկատվության տարածման ռեժիմը սահմանող նոր կարգավորում, որն այս բարդ իրավիճակում կհստակեցնի հնարավոր սահմանափակումները, կնպաստի լրատվամիջոցների կողմից մասնագիտական պատասխանատվության նորմերին հավատարմությանը եւ կապահովի պաշտոնական կառույցների եւ լրատվամիջոցների միջեւ արդյունավետ և հանրօգուտ գործընկերությունը:\nՄեր պատրաստակամությունն ենք հայտնում աջակցել նման փաստաթղթի մշակման աշխատանքներին:\nԵրեւանի մամուլի ակումբՄեդիա նախաձեռոնթությունների կենտրոնԻնֆորմացիայի ազատության կենտրոնՀանրային լրագրության ակումբԽոսքի ազատության պաշտպանության կոմիտեԺուռնալիստների «Ասպարեզ» ակումբԲազմակողմանի տեղեկատվության ինստիտուտ – Հայաստան«Լրագրողներ հանուն ապագայի» ՀԿ«Լրագրողներ հանուն մարդու իրավունքների» ՀԿԳորիսի մամուլի ակումբ«Իրավունքի գերակայություն» ՀԿ»\n"
}