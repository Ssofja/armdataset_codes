{
    "title": "Ցուցարարները փակել են Բեյրութի և Հս. Լիբանանի միջև հիմնական ճանապարհը. նրանք պահանջում են իշխանություններից «իրական գործողություններ նախաձեռնել» երկիրը ճգնաժամից դուրս բերելու համար |tert.am|",
    "text": "tert.am: Ցուցարարները արգելափակել են Բեյրութի խոշոր մայրուղիներում ելքերը և մուտքերը, հաղորդում է «ՌԻԱ Նովոստի»-ն:Առավոտյան ցուցարարները այրվող անվադողերով ու աղբամաններով սկսել են փակել Լիբանանի մայրաքաղաքի գլխավոր փողոցները: Միևնույն ժամանակ, ցուցարարների խմբերը շրջափակել են հյուսիս տանող գլխավոր մայրուղին:ԶԼՄ-ների հաղորդմամբ, նույն իրավիճակը նկատվում է Լիբանանի հյուսիսում գտնվող Բիբլոս և Բատրուն քաղաքներում: Լիբանանյան լրատվամիջոցները հայտնում են, որ երկրի հարավում ցուցարարները սկսել են արգելափակել նաև Բեյրութի և հարավային Լիբանանի միջև տրանսպորտային հաղորդակցությունը և Սաիդա-Տյուր ճանապարհի մի հատվածը:Արդեն մեկ շաբաթ է, ինչ ամբողջ Լիբանանում բողոքի ցույցեր են ընթանում: Ցուցարարները պահանջում են իշխանություններից «իրական գործողություններ նախաձեռնել» երկիրը տնտեսական ճգնաժամից դուրս բերելու և բնակչության կյանքը բարելավելու համար:\n"
}