{
    "title": "Պահանջում ենք հերքել «Ժամանակ» թերթում ԱԱԾ տնօրենին վերագրվող հերթական ապատեղեկատվությունը. ԱԱԾ",
    "text": "ԱԱԾ-ն պահանջել է հերքել «Ժամանակ» թերթում ԱԱԾ տնօրենին վերագրվող ապատեղեկատվությունը:«Ժամանակ» թերթի և 1in.am կայքի գլխավոր խմբագիր Աստղիկ Սափեյանին\nՀարգելի՛ տիկին Սափեյան,\nԱյսօր՝ մարտի 30-ին, «Ժամանակ» թերթում և 1in.am կայքում տպագրվել է ՀՀ ԱԱԾ տնօրեն Արթուր Վանեցյանին վերագրվող հերթական ապատեղեկատվությունը, որը որևէ կապ չունի իրականության հետ և վնասում է Նոր Հայաստանի կերտման գործում այն դերակատարությանը, որն այսօր իրականացնում է Ազգային անվտանգության ծառայությունը:Սույն թվականի մարտի 22-ին, լրագրողների հետ զրույցում Արթուր Վանեցյանը հայտարարել է, որ ինքն ու իր ընտանիքը երբևէ որևէ առնչություն չեն ունեցել և չեն ունենալու բենզինի ներկրման և նավթամթերքի շուկայի հետ: Ուստի մեզ համար անհասկանալի է ապատեղեկատվություն տարածելու Ձեր դրդապատճառները:Սույնով հերքում ենք հիշատակված հրապարակման մեջ ներկայացված տեղեկատվությունն ամբողջությամբ և «Զանգվածային լրատվության մասին» ՀՀ օրենքի 8-րդ հոդվածի համաձայն պահանջում ենք հրապարակել հերքում:Եվս մեկ անգամ հորդորում ենք ԱԱԾ գործունեության հետ որևէ կերպ առնչվող ցանկացած նյութ հրապարակելուց առաջ ճշտել նաև կառույցի պաշտոնական կարծիքն ու դիրքորոշումն այդ հարցում:Հարգանքով՝ՀՀ ազգային անվտանգությանծառայության տնօրենի օգնական Վ. Բոյաջյան\n"
}