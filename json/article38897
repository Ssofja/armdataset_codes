{
    "title": "Անձը հաստատող փաստաթուղթ չունենալու դեպքում քաղաքացիները կտուգանվեն 10 հազար դրամով |armenpress.am|",
    "text": "armenpress.am:  Հայաստանի Հանրապետության բոլոր քաղաքացիները հունիսի 16-ից սկսած անձը հաստատող փաստաթուղթ իրենց մոտ չունենալու դեպքում կտուգանվեն 10 հազար դրամով: Այս մասին հրավիրված ճեպազրույցում հայտնեց ՀՀ վարչապետ Նիկոլ Փաշինյանը:\n«Վաղվանից ՀՀ բոլոր քաղաքացիների համար կլինի պարտադիր անձը հաստատող փաստաթղթի կրումը: Դիմակ չկրելու համար վարչական իրավախախտումը ձևակերպելու ընթացքում խնդիր է առաջանում, քանի որ քաղաքացիները չեն ունենում անձը հաստատող փաստաթուղթ: Սրանից գործընթացի արդյունավետությունը տուժում է: Անձնագիր չունենալն ու դիմակ չկրելը կլինեն առանձին իրավախախտումներ: Անձը հաստատող փաստաթուղթ չունենալու համար քաղաքացիները կտուգանվեն 10 հազար դրամով»,- ասաց Փաշինյանը:\nՎարչապետը նշեց, որ հանրապետությունում կորոնավիրուսի հետ կապված իրավիճակը շարունակում է մնալ լարված:\n"
}