{
    "title": "Նոր պահանջներ ու նորմեր՝ արտադպրոցական կենտրոնների համար․ ԱԱՏՄ-ն իրազեկում է",
    "text": "\n\nՀՀ առողջապահական և աշխատանքի տեսչական մարմինն իրազեկում է.\n \n\n\n«Արտադպրոցական դաստիարակության և լրացուցիչ կրթություն իրականացնող ուսումնական հաստատություններում կորոնավիրուսային հիվանդության (COVID-19) կանխարգելման համար սահմանվել են առանձին պահանջներ։\n\n\n \nԴպրոցից դուրս գործող զարգացման կենտրոնների, խմբակների, լրացուցիչ կրթության կենտրոնների համար սահմանված նորմերը ենթակա են պարտադիր կատարման։\n\n\nՀՀ առողջապահության նախարարի 30-ն հրամանով (Հավելված 18), մասնավորապես, սահմանվել է․\n\n\n \nԱյս հաստատություններում առողջ և անվտանգ պայմանների ապահովման պարտականությունն ամբողջ ծավալով կրում է դրա տնօրենը: Վերջինիս հրամանով նշանակվում է կորոնավիրուսի տարածման կանխարգելման միջոցառումների պատասխանատու։\n\n\n \nՀաստատությունում անհրաժեշտ է ապահովել՝\n \n1) դիմակների, ձեռքերի և մակերեսների ախտահանիչ միջոցների առկայությունը.\n2) ձեռքերի լվացման հնարավորություն՝ հոսող ջուր, արմնկային կամ ոտնակային կառավարման ծորակ կամ ախտահանման հնարավորություն, օճառ.\n3) «Օգտագործված դիմակներ» մակնշմամբ փակվող աղբամաններ.\n4) հեռահար ջերմաչափ։\n\n\n \nՀաստատությունում չեն իրականացվում զանգվածային միջոցառումներ՝ ֆիլմերի դիտում, սպորտային միջոցառումներ, զվարճանքներ, բեմականացումներ եւ այլն։ Ժողովները և հավաքները կազմակերպվում են հեռավար կամ բացօթյա կամ այլ տարածքներում։\n\n\n \nՀաստատություն հաճախողների ընդունումը և ճանապարհումն իրականացվում է հերթափոխով (օրինակ՝ սահմանել սովորողների գալու և գնալու ժամային միջակայք)՝ պահպանելով սոցիալական հեռավորություն:\n\n\n \nԵրեխային ուղեկցողը մուտք չի գործում հաստատություն: Մտնելիս և աշխատանքային օրվա կեսին սովորողներն ու աշխատողները ջերմաչափվում են, 37 և բարձր ջերմության դեպքում արդյունքները գրանցվում են գրանցման մատյանում, COVID-19-ին բնորոշ ախտանիշներ ունեցողները մուտք չեն գործում հաստատություն:\n\n\n \nՄուտքի մոտ, լսարաններում, սանհանգույցներում, հանդերձարաններում տեղադրվում են ձեռքերի ախտահանման միջոցներ՝ առնվազն 70% սպիրտային հիմքով՝ յուրաքանչյուր մտնողի ձեռքերի պարտադիր ախտահանման համար:\n\n\n \nԿրթությունը կազմակերպվում է բեռնաթափված խմբերով՝ առավելագույնը 16 սովորողի թվով և ապահովելով պարապմունքների ժամանակ սովորողների միջև առնվազն 1,5 մետր սոցիալական հեռավորություն՝ պահպանելով «խաչաձևության» սկզբունքը, իսկ դրա անհնարինության դեպքում՝ սեղանի հակադիր ծայրերին նստեցումը:\n\n\n \nՄարզասրահում, պարասրահում պարապմունքների ընթացքում պետք է ապահովել ամեն անձի համար առնվազն 2 քմ տարածություն: Խմբակային մարզումների ժամանակ պետք է խումբը բաժանել մասերի՝ տարածության պահպանման հնարավորություն ստեղծելով:\n\n\n \nՀաստատությունը վերաբացելուց 1 օր առաջ և ամեն օրվա ավարտին ընդհանուր մաքրվում և ախտահանվում է հաստատության ողջ տարածքը՝ 70-90% սպիրտի հիմքով կամ այլ (թաղանթավոր վիրուսների նկատմամբ վիրուսասպան ակտիվությամբ օժտված) ախտահանիչ միջոցով, որոնք ունեն կից մեթոդական ուղեցույց։\n\n\n \nԲոլոր մանրամասները՝ կից հղումով` https://bit.ly/2USzdIU:\n\n\n \nՀՀ առողջապահական և աշխատանքի տեսչական մարմինը շարունակում է ուժեղացված վերահսկողական աշխատանքները հանրապետությունում կորոնավիրուսի տարածումը կանխելու նպատակով հաստատված անվտանգության կանոնների պահպանման նկատմամբ»։\n\n\n\nՀՀ առողջապահական և աշխատանքի տեսչական մարմինն իրազեկում է.\n \n\nՀՀ առողջապահական և աշխատանքի տեսչական մարմինն իրազեկում է.\n«Արտադպրոցական դաստիարակության և լրացուցիչ կրթություն իրականացնող ուսումնական հաստատություններում կորոնավիրուսային հիվանդության (COVID-19) կանխարգելման համար սահմանվել են առանձին պահանջներ։\n \nՀՀ առողջապահության նախարարի 30-ն հրամանով (Հավելված 18), մասնավորապես, սահմանվել է․\n \n \n \n \n \n \n \n \n \n \n \n"
}