{
    "title": "Արթուր Թովմասյանը հյուրընկալել է ՌԴ-ում Արցախի մշտական ներկայացուցիչ Ալբերտ Անդրյանին",
    "text": "Օգոստոսի 3-ին  ՌԴ-ում Արցախի մշտական ներկայացուցիչ Ալբերտ Անդրյանն  ԱՀ Նախագահի հատուկ հանձնարարություններով դեսպան Մասիս Մայիլյանի ուղեկցությամբ հյուրընկալվել է Արցախի խորհրդարանում: Այս մասին տեղեկանում ենք ԱՀ ԱԺ լրատվության և հանրության հետ կապերի բաժնի տարածած հաղորդագրությունից:\nՈղջունելով Ալբերտ Անդրյանին՝ Արթուր Թովմասյանը բարձր է գնահատել 90-ականներին ռուս քաղաքական գործիչների հետ ունեցած ակտիվ կապերը և կարևորել դրանց վերականգնումն ու խորացումը:\nԽորհրդարանի նախագահը  ներկայացրել  է 2020թ  44-օրյա պատերազմի ընթացքում Արցախի քաղաքական ուժերի գործունեությունը,  անդրադարձել հետպատերազմյան ժամանակածին օրենքների նախագծերի քննարկմանն ու ընդունմանը, աջակցության կյանքի կոչված ծրագրերին:\nԱլբերտ Անդրյանը շնորհակալություն է հայտնել ընդունելության համար և  քննարկել հետագա անելիքները:\nՀանդիպմանը ներկա էր ԱԺ արտաքին հարաբերությունների մշտական հանձնաժողովի նախագահ Վահրամ Բալայանը:\n"
}