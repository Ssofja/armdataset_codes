{
    "title": "Հայաստանն ակտիվ մասնակցություն է ունեցել Սիրիայում խաղաղ կյանքի վերականգնմանը. Վալերի Գերասիմով |news.am|",
    "text": "Հայաստանն ակտիվ մասնակցություն է ունեցել Սիրիայում խաղաղ կյանքի վերականգնմանը: Այդ մասին հայտարարել է Ռուսաստանի Զինված ուժերի Գլխավոր շտաբի պետ, Պաշտպանության նախարարի առաջին տեղակալ, բանակի գեներալ Վալերի Գերասիմովը, հաղորդում է ՌԴ ՊՆ մամուլի ծառայությունը:\n«Երախտապարտ եմ ձեզ Սիրիայում խաղաղ կյանքի վերականգնման գործում ցուցաբերած օգնության համար: Հայաստանն առաջիններից էր, որ արձագանքեց մեր կոչին եւ ակտիվ մասնակցություն ունեցավ այդ երկրի տարածքում հումանիտար խնդիրնմերի լուծմանը», –– ՀՀ ԶՈՒ Գլխավոր շտաբի պետ, գեներալ-լեյտենանտ Արտակ Դավթյանի հետ հանդիպմանն ասել է Գերասիմովը:\nՌուսաստանի Գլխավոր շտաբի պետը նշել է, որ Հայաստանը Անդրկովկասում Ռուսաստանի դաշնակիցն է եւ գլխավոր գործընկերը:Ընդ որում համագործակցությունն իրականացվում է ինչպես երկկողմ ձեւաչափով, այնպես էլ միջազգային կառույցների, նախեւառաջ ՀԱՊԿ շրջանակում:\nnews.am\n"
}