{
    "title": "Գեղարքունիքի մարզում հաստատվել է կորոնավիրուսի ևս 7 դեպք՝ հասնելով 47-ի |azatutyun.am|",
    "text": "azatutyun.am: Գեղարքունիքի մարզում կորոնավիրուսի հաստատված դեպքերի թիվն ավելացել է ևս 7-ով՝ հասնելով 47-ի: Այս մասին հայտնեց մարզպետ Գնել Սանոսյանը ֆեյսբուքյան ուղիղ եթերի ընթացքում:\nՄարզպետը նշեց, որ 47 վարակվածներից 12-ը հիվանդանոցի աշխատակիցներ են, որոնցից մեկը բժիշկ է, 9-ը դեպք հաստատվել է պոլիկլինիկայում, որոնցից երկուսը բժիշկ են:\n«Վարդենիսի պոլիկլինիկան հիմա չի աշխատում, բայց մենք թեժ գծին հաղորդել ենք պոլիկլինիկայի բժիշկների կոնտակտները: Մեր բնակիչները, եթե կարիք ունեն, կարող են զանգել և նրանց համապատասխան ցուցումներ կտան: Հիվանդանոցը գործում է մասնակի: Հիվանդանոցի շտապօգնության բաժանմունքը ամբողջությամբ գործում է», - ասաց Սանոսյանը:\nՊարետի որոշմամբ այսօր վաղ առավոտից փակվել է Վարդենիսի ելումուտը, այս ռեժիմը կտևի մինչև ապրիլի 28-ը։ Քաղաք կարող են մուտք գործել միայն վարդենիսցիներն ու որոշ ապրանքատեսակների մատակարարում իրականացնողները։\n"
}