{
    "title": "ԱԺ-ն ընդունեց բանկ ներկայանալու հնարավորություն չունեցող թոշակառուին թոշակից չզրկելու նախագիծը |pastinfo.am|",
    "text": "pastinfo.am: Խորհրդարանը երկրորդ ընթերցմամբ և ամբողջությամբ ընդունեց  «Լուսավոր Հայաստան» խմբակցության ներկայացրած «Պետական կենսաթոշակների մասին» ՀՀ օրենքում լրացում կատարելու մասին օրենքի նախագիծը։\nԱԺ ֆինանսավարկային և բյուջետային հարցերի մշտական հանձնաժողովի նախագահ Մանե Թանդիլյանը օրինագիծը ներկայացնելիս նշեց՝ նախագծով առաջարկվում է տվյալ օրենքի 35-րդ հոդվածի 6-րդ մասը լրացնել նոր պարբերությամբ։ Խոսքն  այն մասին է, թե ինչպես անկանխիկ եղանակով  կենսաթոշակ ստանալու համար կենսաթոշակառուները պետք է վերջին 12 ամսվա ընթացքում ներկայանան բանկ։ Մանթ Թանդիլյանը նկատեց՝ բանկ ներկայանալու հետ կապված բազմաթիվ խնդիրներ են առաջացել կենսաթոշակառուների մոտ և շատերն են դիմել այս հարցով։\n«Լուծում ենք առաջարկել, որը նախատեսում է հեռահար եղանակով բանկի կողմից ինքնության հաստատման գործընթաց և հետևաբար առաջարկում ենք կատարել լրացում նոր պարբերությամբ, որ կենսաթոշակն անկանխիկ եղանակով ստացող կենսաթոշակառուի ՀՀ-ում լինելը բանկի կողմից կարող է հաստատվել նաև առանց կենսաթոշակառուի բանկ ներկայանալու»,-ասաց Մանե Թանդիլյանը։\n"
}