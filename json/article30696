{
    "title": "Մարտի 29-ին Անթալիայում կհանդիպեն Ռուսաստանի ու Թուրքիայի արտգործնախարարները |azatutyuna.am|",
    "text": "azatutyun.am: Թուրքական «Անադոլու» գործակալությունը հաղորդում է, որ մարտի 29-ին Անթալիայում հանդիպելու են Թուրքիայի արտգործնախարար Մևլութ Չավուշօղլուն և Ռուսաստանի արտգործնախարար Սերգեյ Լավրովը։\nՆրանց գլխավորությամբ անցկացվելու է երկու երկրների համագործակցության ռազմավարական պլանավորման համատեղ խմբի հերթական նիստը: Քննարկվելու են երկկողմ հարաբերությունները, մտքեր են փոխանակվելու միջազգային և տարածաշրջանային հրատապ հարցերի շուրջ:\n«Անադոլու» գործակալությունը նաև հաղորդում է, որ ապրիլի 8-ին նախատեսված է Թուրքիայի նախագահ Ռեջեփ Էրդողանի այցելությունը Մոսկվա, որտեղ նա հանդիպելու է Ռուսաստանի նախագահ Վլադիմիր Պուտինին:\n"
}