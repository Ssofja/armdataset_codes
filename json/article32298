{
    "title": "Արտաքին ուժերը փորձում են ապակայունացնել Բելառուսը. Զախարովա |shantnews.am|",
    "text": "shantnews.am: Մոսկվան հայտարարել է, որ հետաքրքրված է Բելառուսում իրավիճակի շուտափույթ կարգավորմամբ: ՌԴ արտգործնախարարության պաշտոնական ներկայացուցիչ Մարիա Զախարովան քննադատել է տարբեր երկրների միջամտությունը Բելառուսի ներքին գործերին:\n\n«Մենք արձանագրում են աննախադեպ ճնշում, որ Բելառուսի իշխանությունների վրա գործադրում են առանձին արտասահմանցի գործընկերներ: Դիտվում են ինքնիշխան պետության ներքին գործերին արտաքին միջամտության հստակ փորձեր, որոնց նպատակն է պառակտել հասարակությունը և ապակայունացնել իրավիճակը: Նման մեթոդների կիրառում մենք բազմիցս տեսել ենք այլ երկրներում»,- ասել է Զախարովան:\n\nՄարիա Զախարովան ընդգծել է, որ Ռուսաստանը եղել և մնում է Բելառուսի հուսալի գործընկերը, և երկու երկրների միջև պառակտում մտցնելու փորձերը դատապարտված են անհաջողության:\nԱվելի վաղ ԱՄՆ պետքարտուղար Մայք Պոմպեոն նաև չի բացառել Բելառուսի նկատմամբ պատժամիջոցների սահմանումը և նավթի մատակարարումների դադարեցումը` պայմանավորված այնտեղ տիրող իրավիճակով:\nՉեխիայի ԱԳՆ-ն Բելառուսի դեսպանին կանչել է` բացատրություն տալու Ալեքսանդր Լուկաշենկոյի այն հայտարարությունների վերաբերյալ, թե ցույցերը ղեկավարվում են Չեխիայից: Չեխիայի արտգործնախարարը չի բացառել Եվրամիության կողմից Բելառուսի ղեկավարության նկատմամբ պատժամիջոցներ սահմանելու հնարավորությունը:\n"
}