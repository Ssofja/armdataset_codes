{
    "title": "Նախկին կամ ներկա կոռուպցիա չկա՝ կոռուպցիան կոռուպցիա է․ Փաշինյան |panarmenian.net|",
    "text": "panarmenian.net։ Կոռուպցիա ասելով՝ չպետք է հասկանալ նախկին կամ ներկա կոռուպցիան, կոռուպցիան կոռուպցիա է: Այդ մասին վարչապետ Նիկոլ Փաշինյանը հայտարարել է դատախազների ընդհանուր ժողովի ժամանակ ՝ հավելելով, որ կոռուպցիայի դեմ պայքարում դատախազության գործունեությունն ավելի արդյունավետ պետք է լինի։«Կոռուպցիա ասելով՝ այսպես ասած, նախկին կամ ներկա կոռուպցիան չպետք է հասկանանք, կոռուպցիան կոռուպցիա է: Կոռուպցիան կոռուպցիա է անկախ նրանից, թե դա նախկին պաշտոնյա է թույլ տվել, թե այսօր գործող պաշտոնյա»,-ասել է Փաշինյանը։Վարչապետը հավելել է, որ Հայաստանում յուրաքանչյուր մարդ պետք է զգա, որ պաշտպանված է՝ դրանում դատախազությունը պետք է առաջնորդող դեր ունենա։Փաշինյանը դատախազության գործունեությունը 2018-ին գնահատել է արդյունավետ։ «Սա չի նշանակում անթերի...Կարծում եմ՝ վերջին մեկ տարվա ընթացքում Դատախազությունը հստակ ի ցույց դրեց, որ նոր Հայաստանի դատախազություն է և պատրաստ է այն առաքելությանը, որ ժողովուրդը դնում է նրա առաջ»,-ասել է վարչապետը։\n"
}