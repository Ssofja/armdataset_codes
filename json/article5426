{
    "title": "Ստամբուլյան կոնվենցիա․ ինչ է պետք իմանալ |civilnet.am|",
    "text": "civilnet.am: Սոցիալական ցանցերում ակտիվ քննարկվում է «Կանանց նկատմամբ բռնության և ընտանեկան բռնության կանխարգելման և դրա դեմ պայքարի մասին» կոնվենցիան։ Այն ստորագրվել է 2011-ին Ստամբուլում, որտեղից էլ ստացել է անվանումը։ Ի՞նչ է պետք իմանալ այս կոնվենցիայի մասին, ի՞նչ է ասում հայաստանյան վիճակագրությունը։\n\n«Կանանց նկատմամբ բռնության և ընտանեկան բռնության կանխարգելման և դրա դեմ պայքարի մասին» կոնվենցիան հայտնի է որպես Ստամբուլյան, քանի որ ստորագրվել է Ստամբուլում 2011-ին,\nԿոնվենցիան առաջարկում է համալիր գործողությունների շարք, օրինակ՝ կարգավորել օրենսդրությունը, ստեղծել ապաստարաններ և օգնության հեռախոսահամարներ,\nՄասնակից պետությունը ստեղծում է նաև փորձագիտական խումբ՝ GREVIO,\nԱյն վերահսկում է կոնվենցիայի նկատմամբ պարտականությունների կատարումը,\nԸստ կոնվենցիայի՝ երեխաները ընտանեկան բռնության զոհ են դառնում՝ այդ թվում նաև ընտանիքում բռնությանը ականատես լինելով,\nԿոնվենցիայի ընդդիմախոսներն այն համարում են հակասահմանադրական,\nԱսում են՝ կոնվենցիայում կան վիճահարույց սահմանումներ՝ «Կանանց և տղամարդկանց կարծրատիպային դերաբաժանում», «գենդերային ինքնություն»,\nՄեջբերում են կոնվենցիայի պաշտոնական մեկնաբանությունից հատված․ «Տրանսգենդերը, տրանսֆիստիտը կամ տրանսեքսուալ և այլ անձը չեն համապատասխանում հասարակության կողմից «կին» և «տղամարդ» կատեգորիաներին ներկայացվող պահանջներին»,\nԵվրոպայի խորհրդի անդամ 47 պետությունից կոնվենցիան վավերացրել են 34-ը,\nՍտորագրել են 11-ը, այդ թվում՝ Հայաստանը,\nՌուսաստանը և Ադրբեջանը չեն ստորագրել այն,\nԲուլղարիան կոնվենցիան հակասահմանադրական է ճանաչել,\n2018-ին Քննչական կոմիտեն քննել է ընտանիքում բռնության վերաբերյալ 519 քրեական գործ՝ նախորդ տարվա 458-ի դիմաց,\nՎարույթում գտնվող գործերով որպես տուժող ճանաչվել է 493 անձ,\nՔրեական գործերի մեծ մասը վերաբերում է ամուսնու կողմից կիրառված բռնությանը։\n\n"
}