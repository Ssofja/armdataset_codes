{
    "title": "Տոկիո-2020․ Կարեն Ասլանյանը պարտվեց քառորդ եզրափակչում |1lurer.am|",
    "text": "1lurer.am: Հայաստանի հունահռոմեական ոճի ըմբշամարտի հավաքականի անդամ Կարեն Ասլանյանին Օլիմպիական խաղերում չհաջողվեց հաղթահարել քառորդ եզրափակչի արգելքը: 67 կգ քաշային կարգում Ասլանյանը մեկնարկում հաղթեց Հունգարիան ներկայացնող Բալինտ Կորպասին:\nԵրկրորդ գոտեմարտում հայ ըմբիշի մրցակիցը Եգիպտոսից Մոհամադ Էլսայեդին էր, որի հետ պայքարում Ասլանյանը պարտվեց 7:7 հաշվով: Առաջին մրցափուլում Մոհամեդ Էլսայեդին հաղթեց 7։2 հաշվով։ Երկրորդ մրցափուլում Կարեն Ասլանյանը հաղթեց 5։0 հաշվով։ Հայաստանի ներկայացուցիչը զգուշացում ուներ։\nԱսլանյանը կարող է շարունակել պայքարը, եթե Էլսայեդին դուրս գա եզրափակիչ: \n"
}