{
    "title": "Երեք հայ գործիչներ ընտրվել են Սիրիայի խորհրդարանի պատգամավոր |armenpress.am|",
    "text": "armenpress.am: Սիրիայում բնակվող երեք հայ գործիչներ ընտրվել են խորհրդարանի պատգամավոր: Այս մասին հայտնում է Հալեպի «Գանձասար» պարբերականը:\nՍիրիայի խորհրդարանի պատգամավորներ են ընտրվել Դամասկոսից դոկտոր Նորա Արիսյանը, Հալեպից՝ իրավաբան Լյուսի Իսկենյանը և Ժիրայր Ռեիսյանը: Նորա Արիսյանը և Ժիրայր Ռեիսյանը նախորդ ընտրություններին ևս ընտրվել էին Սիրիայի խորհրդարանի պատգամավոր։\nՍիրիայի խորհրդարանական ընտրություններն անցկացվել են 2020թ. հուլիսի 19-ին: \n"
}