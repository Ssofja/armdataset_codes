{
    "title": "Սահմանափակումը լրացուցիչ ծանրաբեռնվածություն կլինի տրանսպորտի վրա |lragir.am|",
    "text": "lragir.am: Երևանի քաղաքապետի մամուլի խոսնակ Հակոբ Կարապետյանը մանարմասներ է ներկայացրել մայիսի 18-ից հասարակական տրանսպորտի աշխատանքի վերսկսման գործընթացից:\nՊարոն Կարապետյան, պարետի որոշմամբ անվտանգության խիստ չափանիշներ են սահմանվել, նաև սահմանվել է, որ կանգած ուղևորներ չպետք է լինեն տրանսպորտում, ինչպե՞ս է իրականացվելու վերահսկողությունը:\nՀասարակական տրանսպորտից օգտվելու կարգը մանրամասն ներկայացվել է պարետատան հայտարարությունում: Ներկայում քաղաքապետարանի համապատասխան պաշտոնյաները նախապատրաստական աշխատանքներ են տանում՝ նախ ձեռք բերելու այն անհրաժեշտ միջոցները, որոնք պետք են պարետատան որոշումը իրագործելու համար: Նաև քննարկում է ընթանում կառավարության գործընկերների հետ համատեղ:\nԻհարկե, հնարավոր է ապահովել վերահսկողությունը: Պետք է նախ ապավինել համապատասխան վերահսկող մարմինների աշխատանքին, ինչպես նաև մեր քաղաքացիների բարձր սոցիալական պատասխանատվությանը:\nԱրդեն մտահոգություններ են հնչում, որ եթե սահմանվում է, որ հասարակական տրանսպորտում կանգնած ուղևորներ չպետք է լինեն, մարդիկ խնդրի առաջ կարող են կանգնել, կանգառներում մարդկային կուտակումներ կարող են լինել:\nԿարծում եմ՝ գաղտնիք բացահայտած չեմ լինի, եթե ասեմ, որ տրանսպորտի վիճակը, մեղմ ասած, բարվոք չէր նաև համավարակից առաջ: Այսինքն՝ մենք շատ լավ գիտենք, թե ինչ վիճակում էր մեր տրանսպորտը և գիտենք, որ քաղաքապետարանը նոր տրանպորտային ցանցի գործարկման աշխատանքի փուլում է: Եվ, այո, թաքցնելու կարիք էլ չկա, որ լրացուցիչ սահմանափակումը լրացուցիչ ծանրաբեռնվածություն կլինի տրանսպորտի վրա:\n"
}