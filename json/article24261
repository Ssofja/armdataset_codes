{
    "title": "Հակառակորդը կրակոցներ է արձակել Կոթիի ուղղությամբ, պատասխան կրակից հետո՝ լռել. Կոթիի համայնքապետ |tert.am|",
    "text": "tert.am: Այսօր կեսօրին՝ ժամը 12:00-ի սահմաններում հակառակորդը կրակ է բացել Տավուշի մարզի Կոթի գյուղի ուղղությամբ, պատասխան կրակից հետո՝ լռել: Այս մասին նշել է  Կոթիի վարչական ներկայացուցիչ Ֆելիքս Մելիքյանը:\n«Որևէ վնաս մեր համայնքը չի կրել, կրակոցներն ավելի ինտեսիվ տևել են կես ժամ, հետո ընդհատումներով մոտ մեկ ժամ շարունակվել են, պատասխան կրակից հետո դադարել են կրակել»,-  ասել է նա և հավելել, որ այս պահին կրակոցները դադարել են:\nՄելիքյանը նշել է, որ վերջին մի քանի օրերին հակառակորդը հաճախ է կրակում: Դա նա հատուկ որևէ բանով չի պայմանավորում:\n"
}