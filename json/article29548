{
    "title": "ԱՄՆ-ը սկսել է վերջին 40 տարվա ամենալայնածավալ ռազմածովային զորավարժությունները |1lurer.am|",
    "text": "1lurer.am: Միացյալ Նահանգները սկսել է Սառը պատերազմից հետո ամենալայնածավալ ռազմածովային զորավարժությունները՝ Large Scale Exercise 2021-ը: Այս մասին տեղեկացնում է ԱՄՆ ռազմածովային ուժերի հրամանատարությունը:\nԶորավարժությունների նպատակն է ցույց տալ մի քանի ճակատով պատերազմելու և Ռուսաստանի ու Չինաստանի, այդ թվում՝ Սև ծովում, Արևելյան Միջերկրական ծովում, Հարավչինական և Արևելաչինական ծովերում ագրեսիային արձագանքելու ԱՄՆ-ի հնարավորությունները:\nԱՄՆ ռազմածովային ուժերի հրամանատարությունը հայտնում է, որ զորավարժություններն ընդգրկում է 17 ժամային գոտի, որը կտևի մինչև օգոստոսի 16-ը:\nԱմերիկացի զինվորականների խոսքով՝ սա ամենալայնածավալ զորավարժություններն են վերջին 40 տարում: Վարժանքներին ներգրավված են ավելի քան 25 հազար զինվորական և մոտ 36 ռազմանավ, այդ թվում՝ ավիակիրներ, հրթիռային հածանավեր, ականակիրներ, հարձակողական սուզանավեր, դեսանտային նավեր, ինչպես նաև ծովային ավիացիա:\n"
}