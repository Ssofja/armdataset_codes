{
    "title": "«Արցախփոստ»-ը ստիպված է դադարեցնել դեպի արտերկիր փոստային առաքումները",
    "text": "ԱՀ էկոնոմիկայի և արտադրական ենթակառուցվածքների նախարարությունից իրազեկում են, որ «Արցախփոստ» ՓԲԸ բոլոր բաժանմունքները, շրջանային մասնաճյուղերը եւ հենակետերը (բացառությամբ` ճանապարհային ոստիկանության հենակետի) ողջ անձնակազմով շարունակում են իրենց ամենօրյա աշխատանքային գործունեությունը:\nՀաշվի առնելով, որ «Հայփոստ» ՓԲԸ ժամանակավորապես դադարեցրել է փոստային առաքումները արտերկիր, ուստի «Արցախփոստ»-ը ստիպված է դադարեցնել դեպի արտերկիր ուղարկվող փոստային ծանրոցների, փաթեթների եւ նամակների ընդունումը:\nԱրցախում նոր կորոնավիրուսային վարակի տարածումից զերծ մնալու և փոստային բաժանմունքներում մարդկային կուտակումներ թույլ չտալու նպատակով, ընկերությունը որոշում է կայացրել ս. թ. ապրիլ ամսվա կենսաթոշակներն ու նպաստները բաժանել առձեռն՝ «Արցախփոստ»-ի փոստատարների միջոցով։\nՎերջիններս կայցելեն բոլոր շահառուներին ըստ բնակության վայրերի՝ պահպանելով սանիտարահիգիենիկ անվտանգության բոլոր կանոնները։\n"
}