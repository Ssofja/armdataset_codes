{
    "title": "Դատարանը այսօր կհրապարակի Քոչարյանին գրավով ազատ արձակելու միջնորդության վերաբերյալ որոշումը |azatutyun.am|",
    "text": "azatutyun.am: Երևանի ընդհանուր իրավասության դատարանը այսօր ժամը 17-ին կհրապարակի Մարտի 1-ի գործով առանցքային մեղադրյալ Ռոբերտ Քոչարյանին գրավով ազատ արձակելու կամ նրա նկատմամբ անազատության հետ չկապված խափանման միջոց կիրառելու՝ Հայաստանի երկրորդ նախագահի պաշտպանների միջնորդությունների վերաբերյալ որոշումը:Սեպտեմբերի 17-ին հրապարակելով նախկին նախագահի խափանման միջոց կալանքը անհապաղ վերացնելու՝ Քոչարյանի պաշտպանների միջնորդությունը մերժելու որոշումը, դատավոր Աննա Դանիբեկյանը ժամեր անց կրկին հեռացավ խորհրդակցական սենյակ՝ որոշում կայացնելու նոր միջնորդությունների վերաբերյալ:Հայաստանի երկրորդ նախագահը մեղադրվում է սահմանադրական կարգը տապալելու և առանձնապես խոշոր չափերով՝ 3 միլիոն դոլար կաշառք ստանալու մեջ:Ռոբերտ Քոչարյանը կալանքի տակ է հունիսի 25-ից:\n"
}