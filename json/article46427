{
    "title": "Արցախում մեկ օրում հայտնաբերվել և ոչնչացվել է 172 չպայթած արկ և ական |shantnews.am|",
    "text": "shantnews.am: Արցախում շարունակվում են ականազերծման աշխատանքները: Վերջին մեկ օրում ինժեներական և սակրավորական աշխատանքներ են կատարվել Ստեփանակերտի օդանավակայանի հարակից տարածքներում: Ականազերծվել է 11,9 հեկտար տարածք, 130 շինություն: Հայտնաբերվել և ոչնչացվել է 172 չպայթած արկ և ական, hաղորդում է ՌԴ ՊՆ-ն։\nՆոյեմբերի 23-ից ընթացող ականազերծման աշխատանքների արդյունքում չպայթած զինամթերքից մաքրվել է 148,97 հեկտար տարածք, 31,1 կմ ճանապարհ, 325 տուն և այլ շինություններ, այդ թվում սոցիալական նշանակության 8 շինություն: Հայտնաբերվել և վնասազերծվել է 4760 պայթյունավտանգ առարկա: Լիսագորում վերջին մեկ օրում վերականգնվել է 500մ էլեկտրահաղորդման մալուխ, 1,5 կմ գազատարի պահուստային հատված։\nՄարտակերտի  բնակկոմունալ  ծառայության և ռուս խաղաղապահների համատեղ ուժերով քաղաքում վերականգնվում և վերանորոգվում են տները: Վերջին մեկ օրում Մարտակերտում վերականգնվել է մեկ տուն և 250մ էլեկտրահաղորդման մալուխ:\n"
}