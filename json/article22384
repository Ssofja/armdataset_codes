{
    "title": "Wizz Air ավիաընկերությունը մուտք կգործի Հայաստան. 2020-ի ապրիլից թռիչքներ կիրականցվեն Վիեննա և Վիլնյուս |aysor.am|",
    "text": "aysor.am։ Wizz Air ավիաընկերությունը հաջորդ տարվանից չվերթներ կիրականացնի Հայաստան, լրագրողների հետ հանդպմանն ասաց «Արմենիա միջազգային օդանավակայաններ» ընկերության տնօրեն Մարսելո Վենդեն:\n«Վստահ եմ, որ սա շատ լավ կլինի Հայաստանի համար: Wizz Air-ի հեռանկարում տարբեր ուղղություններով չվերթներ իրականացնելն է», - նշեց նա:\nWizz Air բյուջետային ավիաընկերության կորպորատիվ համագործակցության ղեկավար Անդրաս Ռադոնն էլ նշեց, որ WizzAir-ը թռիչքներն իրականցնում է միայն Airbus A320 և A 321 օդանավերով, որոք ոլորտում ամենաժամանակակից են:\n«Մենք չվերթներ իրականացնում ենք կետից կետ և չենք առաջարկում համակցող չվերթներ: Տոմսերը վաճառվում են օնլայն և մարդիկ ստիպված չեն լինի գնալ տուրիստական գործակալություն և այդտեղից գնել տոմսեր», - նշեց Ռադոնը:\nՆրա խոսքով՝ ավիաընկերության առավելություններից մեկը նաև այն է, որ սպառողը միայն կվճարի այն ծառայությունների համար, որոնք ուզում է ստանալ:\n«Ի տարբերություն մյուս ավիաընկերությունների, եթե դուք ուղեբեռի կամ սննդի կարիք չունեք, դրա համար չպետք է վճարեք, եթե ունեք 10 կգ պայուսակ, պետք է միայն դրա համար վճարեք», - ընդգծեց Ռադոնը:\nՎերջինս նկատեց, որ այս ամենը կհանգեցնի թռիչքների մատչելիությանը և մարդկանց համար դրանց արժեքը ցածր կլինի:\nՌադոնն ասաց, որ ավիաընկերությունը 2020 թվականի ապրիլից երկու ուղղությամբ չվերթներ կիրականացնի՝ Վիեննա և Վիլնյուս, շաբաթը երկու անգամ:\n«Գները լինելու են իսկապես շատ ցածր՝ սկսվելու են 24.99 եվրոյից, արդեն կարող եք ամրագրումներ անել առցանց », - հավելեց նա\nԽոսելով ընկերության ապագայից՝ Անդրաս Ռադոնն ասաց, որ մի քանի տարի հետո ունենալու են 300 օդանավ և նախատեսում է պատմության մեջ Airbus օդանավի ամենաշատ գնումն իրականացնել:\n«Երբ ունենանք 300 օդանավ, 100 մլն ուղևոր կկարողանանք տեղափոխել, կունենանք 10 հազար աշխատակից, տարեկան 2000 նոր աշխատակից: Տարեկան շահույթում ակնկալում ենք 1 մլրդ եվրո», - եզրափակեց խոսքը նա:\n"
}