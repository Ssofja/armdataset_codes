{
    "title": "Կորոնավիրուսի պատճառով վախճանվել է Գուգարաց թեմի առաջնորդ Սեպուհ արք. Չուլջյանը, հաղորդում է Մայր Աթոռը",
    "text": "Կորոնավիրուսի պատճառով այսօր առավոտյան վախճանվել է Հայ Առաքելական եկեղեցու Գուգարաց թեմի առաջնորդ Սեպուհ արքեպիսկոպոս Չուլջյանը: Այս մասին հաղորդում է Մայր Աթոռ Սուրբ Էջմիածնի տեղեկատվական համակարգը:\nԳարեգին երկրորդ Ամենայն Հայոց կաթողիկոսը, Մայր Աթոռի միաբանությունը խորապես սգում են Սեպուհ սրբազանի անժամանակ մահը, ասված է հաղորդագրությունում:\n«Սրբազան Հոր վախճանը մեծ կորուստ է Հայաստանյայց Առաքելական Սուրբ Եկեղեցու, Գուգարաց թեմի և նրա հավատավոր զավակների համար», - նշում է Մայր Աթոռի տեղեկատվական համակարգը:\nՍեպուհ արքեպիսկոպոս Չուլջյանը 61 տարեկան էր:\n"
}