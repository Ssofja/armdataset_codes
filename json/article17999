{
    "title": "Շիրակի մարզում առաջին անգամ սոյա կմշակվի",
    "text": "Այս տարի առաջին անգամ Շիրակի մարզում փորձնական 2 հա սոյա կմշակվի։ Մինչ օրս կատարվել է շուրջ 14 հազար 500 հա գարնանացան գարու, 3000 հա կարտոֆիլի, 700 հա բանջարեղենի և 3000 հա կերային մշակաբույսերի ցանք: Աշխատանքները դեռ ընթացքի մեջ են։\nՄարզում կատարվել է 14 հազար 783 հա աշնանացան, որը նախորդ տարվա համեմատությամբ նվազել է 1082 հա-ով: Նախնական կանխատեսումներով 2019 թվականի համեմատությամբ 2020 թվականին սպասվում է գարնանացանի ցանքատարածությունների աճ:\nԵՄ կանաչ գյուղատնտեսության նախաձեռնություն ծրագրով մարզում իրականացվելու է հատիկավոր բույսերի ևս 50 հա ցանք:  \n"
}