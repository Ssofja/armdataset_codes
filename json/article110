{
    "title": "Ռուս խաղաղապահներն Ասկերանի շրջանում գյուղատնտեսական աշխատանքների ժամանակ ապահովում են տեղի բնակիչների անվտանգությունը |tert.am|",
    "text": "tert.am: Ռուս խաղաղապահները Լեռնային Ղարաբաղի Ասկերանի շրջանում խոտահավաքի ժամանակ ապահովում են տեղի բնակիչների անվտանգությունը: Այս մասին հայտնում է ՌԴ ՊՆ-ն:«Ասկերանի շրջանում տեղի է ունենում գյուղատնտեսական աշխատանքների անվտանգության ապահովում: Շրջանում կան շատ մշակովի դաշտեր, և դրանք գտնվում են սահմանազատման գոտում», - ասել է ռուսական խաղաղապահ զորախմբի խոսնակ Իգոր Սերգեևը:Շոշ գյուղի բնակիչներն այս դաշտերում խոտ են քաղում անասունների համար, ինչպես նաև խոտ են հնձում: Ռուս սակրավորները գյուղատնտեսական նշանակության հողերում ստուգել են պայթուցիկ նյութերի և չպայթած զինամթերքի առկայությունը:Ռուսաստանի Դաշնության նախագահի, Ադրբեջանի Հանրապետության նախագահի և Հայաստանի Հանրապետության վարչապետի համատեղ հայտարարության մեջ նշված պայմանավորվածությունների համաձայն`2020թ. նոյեմբերի 10-ի Մոսկվայի ժամանակով ժամը 00:00-ից  ամբողջական հրադադար  և բոլոր ռազմական գործողությունների դադարեցում է հայտարարվել Լեռնային Ղարաբաղում:Լեռնային Ղարաբաղում հրադադարի ռեժիմը և ռազմական գործողությունները վերահսկելու համար տեղակայվել է Ռուսաստանի Դաշնության խաղաղապահ զորակազմ:\n"
}