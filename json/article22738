{
    "title": "Կանադայի Ալբերտա նահանգի օրենսդիր մարմինն ընդունել է բանաձև՝ ճանաչելով Հայոց ցեղասպանությունը",
    "text": "Կանադայի Ալբերտա նահանգի օրենսդիր մարմինը միաձայն ընդունել է բանաձև՝ ճանաչելով Հայոց Ցեղասպանությունը՝ ի թիվս այլոց, և ապրիլ ամիսը ամրագրել է որպես ցեղասպանությունների հիշատակման, դատապարտման և կանխարգելման ամիս։ Այս մասին տեղեկացնում է Կանադայում ՀՀ դեսպանությունը։\nԲանաձևը կոչ է անում կառավարությանը մշակել ռազմավարություն ցեղասպանությունները կանխելու և դրանց պատճառները վերացնելու, Ալբերտայի ազգային և կրոնական համայնքների ներկայացուցիչների վրա ցեղասպանությունների ազդեցությունն ընդունելու, զոհերին հիշատակելու և աշխարհում տեղի ունեցած ցեղասպանությունների վերաբերյալ տեղեկացվածությունը բարձրացնելու նպատակով։\n"
}