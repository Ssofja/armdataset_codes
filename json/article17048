{
    "title": "Փոփոխություն՝ «ՀՀ տոների և հիշատակի օրերի մասին» օրենքում |1lurer.am|",
    "text": "1lurer.am: Հունիսի 9-ին Վլադիմիր Վարդանյանի նախագահությամբ կայացավ ԱԺ պետական-իրավական հարցերի մշտական հանձնաժողովի հերթական նիստը:\nԱԺ պատգամավոր Հերիքնազ Տիգրանյանը հանդես է եկել օրենսդրական նախաձեռնությամբ և առաջարկում է փոփոխություն կատարել «ՀՀ տոների և հիշատակի օրերի մասին» օրենքում:\nՀիմնական զեկուցողը նշեց, որ այն իրականում խմբագրական բնույթ է կրում:\nՆշվեց, որ առաջին անգամ Քաղաքացու օրը նշվել 2019 թվականի ապրիլի 27-ին: Քանի որ այն ֆիքսված օր չէ, այլ շարժական է, գործնականում լինում են համընկնումներ օրենքով սահմանված այլ տոնական կամ հիշատակի օրերի հետ, մասնավորապես` Ապրիլի 24-ի: Դրանից խուսափելու համար առաջարկվում է համընկնելու դեպքում ՀՀ քաղաքացու օրը նշել ապրիլի վերջին կիրակի օրը:\nՀՀ արդարադատության նախարարի տեղակալ Սուրեն Գրիգորյանը տեղեկացրեց, որ Կառավարությունն օրենքի նախագծի վերաբերյալ առարկություններ չունի:\nՕրենքի նախագիծը ստացավ դրական եզրակացություն:\n"
}