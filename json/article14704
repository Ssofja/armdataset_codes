{
    "title": "ՀՀ է ժամանել ՌԴ ԶՈՒ մասնագետների թիմը՝ COVID-19-ի հետազոտություններ կատարող շարժական լաբորատորիայով․ ՊՆ խոսնակ",
    "text": "Հենց նոր ՀՀ է ժամանել ՌԴ զինված ուժերի մասնագետների թիմը: Այն համալրված է COVID-19 վարակի հետազոտություններ կատարելու հնարավորությամբ շարժական լաբորատորիայով և նմուշառման համակարգով։ Այս մասին ֆեյսբուքի իր էջում գրել է ՀՀ ՊՆ խոսնակ Շուշան Ստեփանյանը։ Նրա գրառումը ներկայացնում ենք ստորև․\nԱյն համալրված է COVID-19 վարակի հետազոտություններ կատարելու հնարավորությամբ շարժական լաբորատորիայով և նմուշառման համակարգով։ Պաշտպանության նախարարության տրամադրության տակ այդ համակարգերը հնարավորություն կընձեռեն իրականացնել ՀՀ զինված ուժերի և ՀՀ-ում տեղակայված ՌԴ 102-րդ ռազմաբազայի անձնակազմի հետազոտությունները:\nԹիրախային խմբերում իրականացվող հետազոտությունները մեծապես կնպաստեն կանխարգելիչ միջոցառումների կազմակերպմանն ու զգալիորեն կբարձրացնեն հակահամաճարակային միջոցառումների արդյունավետությունը: Մանրամասները տեսանյութով կներկայացնենք առաջիկա ժամերի ընթացքում»։\n"
}