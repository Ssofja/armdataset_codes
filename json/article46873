{
    "title": "Պետդումայում օրինագիծ Է ներկայացվել նախկին նախագահի անձեռնմխելության վերաբերալ |armenpress.am|",
    "text": "armenpress.am: Պետդումա օրինագիծ Է ներկայացվել պետության նախկին ղեկավարի անձեռնմխելության վերաբերյալ՝ անկախ նախագահության ժամանակաշրջանից: Այդ մասին ՌԻԱ Նովոստիին հայտնել Է Դաշնային խորհրդի սահմանադրական օրենսդրության կոմիտեի նախագահ Անդրեյ Կլիշասը:\nԱյժմ նախկին ղեկավարին չի կարելի քրեական կամ վարչական պատասխանատվության ենթարկել այն գործողության համար, որը նրա կողմից կատարվել Է նախագահական լիազորությունները կատարելու ժամանակ: Նրան նաեւ չի կարելի բռնել, կալանավորել, խուզարկել, հարցաքննել կամ հետեւել, եթե գործերը կապված են երկրի ղեկավարի պարտականությունների հետ:\nՕրինագիծը բացառում Է հակաիրավական գործողությունների կատարման ժամկետների մատնանշումը: Այսպիսով, ընդլայնվում Է նախագահի անձեռնմխելության երաշխիքների գործողության ժամանակավոր ոլորտը, որը դադարեցրել Է նրա լիազորությունների կատարումը»,-պարզաբանել Է Կլիշասը: Նախագիծը փոխում Է անձեռնմխելիությունից զրկելու գործընթացը: Այժմ նախկին նախագահը կարող Է այն կորցնել, եթե նրա դեմ պետության ղեկավարի լիազորությունների կատարման ժամանակ ծանր հանցագործության մասին քրեական գործ Է հարուցվում:\nԳործընթացը պետք Է նախաձեռնի Հետաքննչական կոմիտեի նախագահը: Դրա համար նա պարտավոր Է Պետդումա ուղարկել համապատասխան փաստաթուղթը: Ըստ նոր նախագծի, նախկին նախագահին անձեռնմխելիությունից կարող Է զրկել Դաշնային խորհուրդը եւ միայն պետական դավաճանության կամ «այլ ծանր հանցագործություն կատարելու մեջ Պետդումայի կողմից առաջադրված մեղադրանքի հիման վրա: Դրանից հետո մեղադրանքը պետք Է հաստատեն Գերագույն եւ Սահմանադրական դատարանները:\nՄեղադրանք առաջադրելու մասին Պետդումայի որոշումը եւ անձեռնմխելիությունից զրկելու մասին Դաշնային խորհրդի որոշումը պետք Է ընդունի երկու պալատների խորհրդարանականների ընդհանուր թվի երկու երրորդը՝ պատգամավորների առնվազն մեկ երրորդի նախաձեռնությամբ: Նախագահին պաշտոնից հեռանցնելու կամ պետության ղեկավարին անձեռնմխելիությունից զրկելու մասին Դաշնային խորհրդի որոշումը պետք Է ընդունվի ոչ ուշ, քան մեղադրանք առաջադրելուց հետո եռամսյա ժամկետում, հաղորդել Է ՌԻԱ Նովոստին:\n"
}