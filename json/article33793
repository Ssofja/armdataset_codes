{
    "title": "Նման բան տեղի չի ունեցել․ Լոռու մարզպետը՝ Օձունի համայնքապետին ծեծի ենթարկելու մասին |tert.am|",
    "text": "tert.am: Ո՞վ է ասում, որ ծեծի եմ ենթարկել։ Այս մասին կառավարությունում լրագրողների հետ ճեպազրույցում ասաց Լոռու մարզպետ Արամ Խաչատրյանը՝ անդրադառնալով հարցին, թե ինչու է ծեծի ենթարկել Օձունի համայնքապետ Արսեն Տիտանյանին։\nԴիտարկմանը, թե Օձունի համայնքապետը հաստատել է, Խաչատրյան արձագանքեց՝ եթե հաստատել է, դա փա՞ստ է։ «Նման բան չի եղել, նման բան տեղի չի ունեցել»,-ասաց նա։\nԴիտարկմանը՝ այդ դեպքում Օձունի համայնքապետն ինչի՞ հիման վրա է դիմել Ոստիկանություն, Լոռու մարզպետն արձագանքեց՝ դիմել է, թող Ոստիկանությունն զբաղվի։\n"
}