{
    "title": "Ապօրինի շինարարությունների մասին Հայկ Մարությանի հայտարարության հետքերով քրեական գործ չի հարուցվել |azatutyun.am|",
    "text": "azatutyun.am: Քննության առնելով քաղաքապետ Հայկ Մարությանի հայտարարությունը՝ Երևանում ապօրինի շինարարությամբ զբաղվող «կազմակերպված բանդայի» մասին, իրավապահները մերժել են քրեական գործի հարուցումը։ Այս մասին հայտնել են Գլխավոր դատախազությունից՝ նշելով, որ հանցակազմ չկա։\nԵրևանի քաղաքապետ Հայկ Մարությանը հունիսին հայտարարել էր, որ ապօրինի շինարարությամբ զբաղվող կազմակերպված «բանդա է գործում» Աջափնյակում։ Ըստ քաղաքապետի՝ ԱԺ արտահերթ ընտրությունների օրը, երբ ոստիկանները զբաղված են եղել հասարակական կարգի ուժեղացված հսկողությամբ՝ հատկապես ընտրական տեղամասերի մոտ, կեսգիշերին Աջափնյակում ապօրինի կրպակներ են տեղադրվել։\nԱվագանու նիստերից մեկում Մարությանն ասել էր՝ իրենց 8 աշխատակիցներին ու 3 ոստիկաններին չի հաջողվել կանխել կրպակների տեղադրումը, որովհետև գործընթացը վերահսկել է մահակներով զինված և ոչ սթափ վիճակում գտնվող 40-50 անձ։\nԱյս գործով վարչական շրջանի ղեկավարը դիմել էր իրավապահներին։\n"
}