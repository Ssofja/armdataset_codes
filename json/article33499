{
    "title": "Վարչապետը ՀԾԿՀ նախագահի պաշտոնում ԱԺ-ին առաջարկել է Գարեգին Բաղրամյանի թեկնածությունը",
    "text": "Նիկոլ Փաշինյանը Հանրային ծառայությունները կարգավորող հանձնաժողովի նախագահի պաշտոնում ԱԺ-ին է առաջարկել ՀՀ էներգետիկայի եւ բնական պաշարների նախարար Գարեգին Բաղրամյանի թեկնածությունը։\nՎարչապետը դիմել է ՀՀ ԱԺ նախագահ Արարատ Միրզոյանին եւ հարցը հավանաբար կլինի հաջորդ քառօրյայի օրակարգում:\n«Հարգելի պարոն Միրզոյան, ղեկավարվելով «Հանրային ծառայությունները կարգավորող մարմնի մասին» Հայաստանի Հանրապետության օրենքի 7-րդ հոդվածի 2-րդ մասով՝ Հայաստանի Հանրապետության հանրային ծառայությունները կարգովորող հանձնաժողովի նախագահի պաշտոնում առաջարկում եմ Գարեգին Բաղրամյանի թեկնածությունը»։\n"
}