{
    "title": "Նոյեմբերի 15-ին իրավիճակը սխալ եք գնահատել, հիմա փորձում եք 180 աստիճան պտտել Ձեր ասածի իմաստը. Հայկ Գևորգյան |1lurer.am|",
    "text": "1lurer.am: «Իմ քայլը» խմբակցության պատգամավոր Հայկ Գևորգյանը ԲԴԽ նախագահին ուղղված հարցում հիշեցրեց՝ նոյեմբերի 15-ին արած աղմկահարույց հայտարարությունից հետո չկալանավորվեցին զինված հեղաշրջում նախապատրաստող նախկին պաշտոնյաներ, չկալանավորվեցին 7 տասնյակ ջարդարարներ և այլն:\n«Այդ ամենը տեղի ունեցավ Ձեր հայտարարությունից հետո, ու Դուք այսօր ասում եք, որ Ձեր ուղերձը տեղ է հասել, կարծում եմ, որ հենց դա նկատի ունեիք: Եթե ուրիշ բան նկատի ունեք, խնդրում եմ ասեք»,- նշեց պատգամավորը:\nՎարդազարյանը հրաժարվեց պատասխանել հարցին՝ նշելով, որ նույն բանն է ասելու, ինչ ասել է երեկ ու այսօր խորհրդարանում պատգամավորների հարցերին ի պատասխան:\n«Իմ պատկերացմամբ՝ նոյեմբերի 15-ին Դուք ստեղծված իրավիճակը սխալ եք գնահատել: Կանխատեսել եք, որ իրադարձությունները կզարգանան այլ ուղղությամբ, որոնք տեղի չեն ունեցել, ու Դուք սխալվել եք: Հիմա փորձում եք 180 աստիճան պտտել Ձեր ասածի իմաստը: Իսկ Ձեր ասածի իմաստը բոլորին ակնհայտ է»,- ասաց Հայկ Գևորգյանը:\n"
}