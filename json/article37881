{
    "title": "Ռուսաստանը ռուս-բելառուսական սահմանին ուժեղացրել է հսկողությունը |tert.am|",
    "text": "tert.am: Ռուսաստանն ուժեղացրել է հսկողությունը Բելառուսի հետ սահմանին, ինչը քաղաքական ենթատեքստ չունի։ Այս մասին հուլիսի 31-ին հայտնել է ՌԴ-ում Բելառուսի դեսպանատունը, գրում է eadaily.com-ը։\n«Ստացված տեղեկատվության համաձայն՝ ռուսական կողմն այսօր իրոք ուժեղացրել է ինչպես Ռուսաստանի, այնպես էլ Բելառուսի քաղաքացիների անձնավորված հաշվառման սահմանի հատման հսկողությունը՝ կորոնավիրուսի դեմ պայքարի Ռուսաստանի կառավարության շտաբի կարգադրությունների շրջանակներում մուտք գործող և մեկնող քաղաքացիների համապատասխան կատեգորիաների վերահսկողության նպատակով»,- ասված է հաղորդագրության մեջ:\nՓաստաթղթում նաև նշվում է, որ «դա արվել է ուղևորահոսքի ավելացման կապակցությամբ, որն աճել է գրեթե երկու անգամ՝ քաղաքացիների արտոնյալ կատեգորիաների ցանկի ընդլայնման պատճառով, որոնց նկատմամբ Ռուսաստանի կառավարության կարգադրություններով վերացվել են սահմանի հատման սահմանափակումները (ուսում, աշխատանք, բուժում, մերձավոր ազգականների խնամք, բարձր որակավորում ունեցող մասնագետներ և այլն)»։\n«Ռուսական կողմի հավաստմամբ՝ իրավիճակը պայմանավորված է կազմակերպչական-տեխնիկական միջոցառումներով և քաղաքական ենթատեքստ չունի»,-ասված է ՌԴ-ում Բելառուսի հաղորդագրության մեջ:\nՇարունակությունը՝ tert.am կայքում։\n"
}