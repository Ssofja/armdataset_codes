{
    "title": "Պատգամավորի մանդատից հրաժարված Արամ Խաչատրյանը չի բացառում իր մարզպետ նշանակվելու հավանականությունը |armenpress.am|",
    "text": "armenpress.am: ՀՀ Ազգային ժողովի պատգամավորի մանդատից հրաժարված Արամ Խաչատրյանը չի բացառում, որ կարող է նշանակվել Լոռու մարզպետ` փոխարինելով գործող մարզպետ Անդրեյ Ղուկասյանին: Այս մասին Խաչատրյանն ասաց լրագրողների հետ զրույցում՝ պատասխանելով այն հարցին, թե ստացել է արդյոք մարզպետ նշանակվելու առաջարկ:\n«Այս պահին քննարկման փուլում է: Ես հիմա ոչինչ չեմ կարող բացառել, բայց թույլ տվեք հիմա չպատասխանել այդ հարցին: Տարբեր առաջարկներ են եղել, մոտ ապագայում կիմանաք»,- ասաց Խաչատրյանը:\n«Քաղաքացիական պայմանագիր» կուսակցության անդամ Արամ Խաչատրյանը նշեց, որ չի պատրաստվում լքել իր քաղաքական թիմը:\n"
}