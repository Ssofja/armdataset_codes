{
    "title": "Ոստիկանության 3 ծառայողի լիազորությունները ժամանակավորապես դադարեցվել են",
    "text": "Ոստիկանության ստորաբաժանումներից մեկի դիմաց տեղի ունեցած միջադեպի հետ կապված՝ ոստիկանության 3 ծառայողի լիազորությունները ժամանակավորապես դադարեցվել են։ Այս մասին տեղեկացրին ՀՀ ոստիկանության հասարակայնության հետ կապերի և լրատվության վարչությունից։\n«Այսօր լրատվական կայքերից մեկն անդրադարձել է 2020 թվականի օգոստոսի 22-ին Ճանապարհային ոստիկանության ստորաբաժանումներից մեկի դիմաց տեղի ունեցած միջադեպի։\nՆշենք, որ ոստիկանության պետ Վահե Ղազարյանի հանձնարարությամբ նշանակվել էր ծառայողական քննություն։ Այնուհետև հատուկ քննչական ծառայությունում հարուցվել է քրեական գործ եւ կատարվում է նախաքննություն։ Նշենք նաև, որ ոստիկանության 3 ծառայողի լիազորությունները ժամանակավորապես դադարեցվել են։\nԿոչ ենք անում լրատվամիջոցներին՝ հրապարակումից առաջ բազմակողմանի ուսումնասիրել դեպքի հանգամանքները»,- ասվում է հաղորդագրության մեջ։\n"
}