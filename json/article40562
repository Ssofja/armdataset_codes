{
    "title": "Նախագահը ստացել է ՌՈ պետի և ԶՈՒ բարոյահոգեբանական ապահովման վարչության պետի պաշտոնանկության առաջարկությունը |forrights.am|",
    "text": "forrights.am: ՀՀ նախագահի աշխատակազմը երեկ երեկոյան ՀՀ վարչապետի աշխատակազմից ստացել է առաջարկություն պաշտոնանկ անել Ռազմական ոստիկանապետ Արթուր Բաղդասարյանին և ԶՈՒ բարոյահոգեբանական ապահովման վարչության պետ Ալեքսան Ալեքսանյանին: Այս մասին հաղորդում են ՀՀ նախագահի նախագահի աշխատակազմի լրատվական ծառայությունից, հավելելով, որ դեռ չի ստորագրվել փաստաթուղթը։\nՆախագահն ունի եռօրյա ժամկետ՝ ստորագրելու համար։\nՓետրվարի 17-ին վարչապետի մոտ զինված ուժերում մահվան դեպքերի հետ կապված խորհրդակցություն էր տեղի ունեցել. «Կայացվեցին մի շարք կարևոր, այդ թվում՝ կադրային որոշումներ»,- գրել էր Նիկոլ Փաշինյանը:\nԵրեկ ԱԺ-ում լրագրողների հետ հանդիպման ժամանակ ՀՀ զինված ուժերի գլխավոր շտաբի պետ Արտակ Դավթյանը՝ անդրադառնալով բանակում վերջին օրերին տեղի ունեցած մահվան ելքով միջադեպերին, ինչպես նաև իր հրաժարականի մասին շրջանառվող լուրերին նշել էր, որ չի պատրաստվում հրաժարական տալ, սակայն հավելեց, որ պաշտոնանկություններ լինելու են։\n"
}