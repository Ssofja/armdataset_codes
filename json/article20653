{
    "title": "ՀՀ զինված ուժերը հրադադարի պահպանման ռեժիմը չեն խախտել. ՊՆ-ն հերքում է ադրբեջանական կողմի ապատեղեկատվությունը",
    "text": "Ադրբեջանի պաշտպանության նախարարությունը հերթական անգամ ապատեղեկատվություն է տարածում՝ հաղորդելով, թե հուլիսի 7-ին, ժամը 13:40-ի սահմաններում, հայկական ԶՈւ ստորաբաժանումները գնդակոծել են Տավուշի մարզի հայ-ադրբեջանական սահմանագոտու ուղղությամբ տեղակայված ադրբեջանական դիրքերը։\nՏեղեկությունը չի համապատասխանում իրականությանը, հայտնում են ՀՀ ՊՆ-ից:\nՀՀ զինված ուժերը հրադադարի պահպանման ռեժիմը չեն խախտել։\nՀայկական ստորաբաժանումները, անհրաժեշտության դեպքում, իրականացնում են միայն հակառակորդին հակազդելու գործողություններ։\n"
}