{
    "title": "«Վատ հարևաններ». Էրդողանը ՆԱՏՕ-ի դաշնակիցներին քննադատել է Արցախում պատերազմից հետո Թուրքիային անօդաչուների տեսախցիկներ չվաճառելու համար |tert.am|",
    "text": "tert.am: Թուրքիայի նախագահ Ռեջեփ Թայիփ Էրդողանը թուրքական անօդաչու թռչող սարքերի համար պահեստամասերի մատակարարումից հրաժարվելու համար քննադատել է ՆԱՏՕ-ի դաշնակիցներին՝ նրանց որակելով «վատ հարևաններ», հաղորդում է duvarenglish.com-ը։«Չնայած բոլոր զրպարտիչ արշավներին՝ մեր թռչող սարքերը հիացմունք են առաջացնում ամբողջ աշխարհում։ Թուրքական զինված անօդաչուները փոխում են պատերազմ վարելու մեթոդները և փոխել են Լիբիայում պատերազմի միտումը»,- հայտարարել է Էրդողանը։ՆԱՏՕ-ի գծով Թուրքիայի դաշնակիցներին «վատ հարևաններ» որակելով՝ նա հավելել է, որ վերջիններս հրաժարվել են իրենց պահեստամասեր, մասնավորապես՝ տեսախցիկներ մատակարարել, ուստի «Թուրքիան պետք է ավելի շատ պահեստամասեր արտադրի երկրի ներսում»։«Օրինակ՝ տեսախցիկների հարցը...Մեզ տեսախցիկ է հարկավոր, բայց նրանք չեն տալիս. «Ինչո՞ւ եք կռվում Հայաստանում»։  Հայաստանը հարձակվում է իմ դաշնակիցների վրա, մենք պետք է մեր ուժերի ներածին չափով աջակցություն ցուցաբերենք։ Արդյո՞ք մենք միասին չենք ՆԱՏՕ-ում»,-հայտարարել է նա։2020-ի սեպտեմբերին Արցախում Թուրքիայի և Ադրբեջանի սանձազերծած պատերազմից հետո ամերիկյան Andair ընկերությունը հայտարարել էր, որ Մեծ Բրիտանիայում Հայաստանի դեսպանատան պահանջով թուրքական «Բայքարի» համար այլևս պահեստամասեր չի մատակարարելու:Հոկտեմբերին կանադական Bombardier Recreational Products (BRP) ընկերությունը նույնպես հայտարարել էր, որ դադարեցնում է թուրքական անօդաչու թռչող սարքերի համար շարժիչների վաճառքը: Դա հաջորդել է Կանադայի կառավարության՝ Թուրքիա զենքի արտահանումը դադարեցնելու որոշմանը։\n"
}