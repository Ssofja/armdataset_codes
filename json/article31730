{
    "title": "Մենք նույնպես պետք է պաշտպանենք բոլոր ժողովուրդների ինքնորոշման իրավունքը․ Թուլսի Հաբբարդ",
    "text": "Կոնգրեսական, ԱՄՆ նախագահի թեկնածու Թուլսի Հաբբարդը հանդես է եկել տեսաուղերձով, որում Հայոց ցեղասպանության հարցում արդարության կոչ է արել և խոստացել է աջակցել Հայաստանի եւ Արցախի անվտանգությանը եւ բարգավաճմանը:Հիշեցնելով, որ 2017-ին նա այցելել է Հայաստան եւ Արցախ, նա նշել է, որ այդ այցելությունների ժամանակ կարողացել է ավելի լավ հասկանալ հայ ժողովրդի առջեւ ծառացած մարտահրավերները եւ հնարավորությունները:\nԲացի այս, նախագահի թեկնածուն իր աջակցություն է հայտնել ԱՄՆ-ի դերակատարությանը որպես ԵԱՀԿ Մինսկի խմբի միջնորդի, բայց և ասել, որ դա չի նշանակում, թե ԱՄՆ-ն շարունակելու է կեղծ պարիտետի քաղաքականությունը եւ բացահայտ չի խոսելու, երբ կողմերից որեւէ մեկը խախտի հրադադարի մասին պայմանագիրը.\n«ԱՄՆ-ն չպետք է առաջ տանի բանաձեւը, որ հիմնված է միայն Հայաստանի եւ Արցախի կողմից անհապաղ եւ մշտական զիջումների վրա՝ առանց Ադրբեջանի կողմից համարժեք զիջումների: Թեեւ տարածքային ամբողջականության սկզբունքի հարգումը պետք է պահպանվի, բայց մենք նույնպես պետք է պաշտպանենք բոլոր ժողովուրդների ինքնորոշման իրավունքը»,- ասել է նա:\narmtimes.com\n"
}