{
    "title": "Բակո Սահակյանը Ֆրանսիայի ԱԺ-ի մի խումբ պատգամավորների հետ քննարկել է Արցախ-Ֆրանսիա հարաբերություններին վերաբերող մի շարք հարցեր",
    "text": "Արցախի Հանրապետության Նախագահ Բակո Սահակյանը սեպտեմբերի 11-ին ընդունել է Ֆրանսիայի Ազգային ժողովի մի խումբ պատգամավորների: Քննարկվել են Արցախ-Ֆրանսիա հարաբերություններին վերաբերող մի շարք հարցեր: Այս մասին հայտնում են ԱՀ նախագահի աշխատակազմի տեղեկատվության գլխավոր վարչությունից:\nՆախագահն ընդգծել է, որ Արցախը շահագրգռված է Ֆրանսիայի հետ փոխգործակցության հետագա զարգացմամբ՝ այն համարելով մեր արտաքին քաղաքականության կարևոր ուղղություններից մեկը: Հանդիպմանը մասնակցել են նաև ԱԺ նախագահ Աշոտ Ղուլյանը, արտաքին գործերի նախարար Մասիս Մայիլյանը, պաշտոնատար այլ անձինք:\n"
}