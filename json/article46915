{
    "title": "Արցախի ԱԺ նախագահն ու պատգամավորները հարգանքի տուրք են մատուցել Արթուր Մկրտչյանի հիշատակին",
    "text": "Արցախի Հանրապետության  Ազգային ժողովի  նախագահ Արթուր Թովմասյանը ԱԺ պատգամավորների և աշխատակազմի ուղեկցությամբ փետրվարի 16-ին  այցելել է Ստեփանակերտի եղբայրական հուշահամալիր՝ ծաղիկներ խոնարհելու ԼՂՀ Գերագույն խորհրդի 1-ին նախագահ Արթուր Մկրտչյանի շիրմաքարին:  Այս մասին հայտնեցին Արցախի Հանրապետության Ազգային ժողովից: \n«Այսօր ԼՂՀ Գերագույն խորհրդի առաջին նախագահ Արթուր Մկրտչյանը կդառնար 61 տարեկան: Արթուր Մկրտչյանը ծնվել է 1959թ.: 1992թ. հունվարի 8-ին ընտրվել է ԼՂՀ Գերագույն խորհրդի առաջին նախագահ: Մահացել է 1992թ.-ի ապրիլի 14-ին: Հայրենիքին մատուցած ծառայությունների համար 2001թ.-ին հետմահու պարգևատրվել է «Գրիգոր Լուսավորիչ» շքանշանով»,- ասված է հաղորդագրության մեջ:\n"
}