{
    "title": "Չինաստանում մեկ օրվա ընթացքում գրանցվել է կորոնավիրուսով վարակման 5 նոր դեպք\r\n |tert.am|",
    "text": "tert.am: Չինաստանում վերջին օրվա ընթացքում գրանցվել է կորոնավիրուսով վարակման 5 նոր դեպք, 8 մարդ առողջացել է կորոնավիրուսից: Այս մասին տեղեկացնում է «ՌԻԱ նովոստի» գործակալությունը` հղում տալով Չինաստանի Ժողովրդական Հանրապետության առողջապահության հարցերով պետական կոմիտեին:\nՀստակեցվում է, որ գրանցված 5 դեպքերրից 3-ը տեղական են (Ցզիլին նահանգում), իսկ երկուսը երկիր են բերվել արտասահմանից (գրանցվել են Տյանցզին նահանգում և Ներքին Մոնղոլիա ինքնավար շրջանում):\n«Առողջապահության հարցերով պետական կոմիտեն 31 շրջաններից տեղեկություն է ստացել գրանցված կորոնավիրուսով վարակման 82 947 դեպքի մասին, ներկայումս հիվանդ է 86 մարդ (10-ը գտնվում է ծանր վիճակում),78 227 մարդ դուս է գրվել հիվանդանոցներից, գրանցվել է մահվան 4633 դեպք»,-ասված է կոմիտեի հաղորդագրության մեջ:\n"
}