{
    "title": "Ծառուկյանի գործով դատավոր Ռոբերտ Պապոյանը մերժել է ինքնաբացարկի միջնորդությունը |armenpress.am|",
    "text": "armenpress.am: Երևանի ընդհանուր իրավասության դատարանի Շենգավիթի նստավայրի դատավոր Ռոբերտ Պապոյանը մերժել է «Բարգավաճ Հայաստան» կուսակցության առաջնորդ Գագիկ Ծառուկյանի պաշտպանական խմբի կողմից ներկայացված դատավորի ինքնաբացարկի միջնորդությունը։ Այս մասին լրագրողների հետ զրույցում ասաց Ծառուկյանի պաշտպան Երեմ Սարգսյանը։\n«Որոշումը ստանալուց հետո կծանոթանանք և դրա վերաբերյալ դիրքորոշում կարտահայտենք»,- ասաց Երեմ Սարգսյանը։\nՄիջնորդությունը կապված էր միջդատական վարույթների մակագրությունների կարգի հետ։\nԳագիկ Ծառուկյանին մեղադրանք է առաջադրվել ՀՀ քրեական օրենսգրքի 154.2-րդ հոդվածի 2-րդ մասի հատկանիշներով՝ ընտրակաշառք տալու համար։\n"
}