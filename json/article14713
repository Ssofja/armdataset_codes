{
    "title": "Մանրամասներ Նիկոլ Փաշինյանի և Ամուլսարի պահապանների հանդիպումից",
    "text": "Նիկոլ Փաշինյանի հետ հանդիպումից հետո ջերմուկցիներ Ահարոն Արսենյանն ու Շիրակ Թորոսյանը մանրամասներ ներկայացրին քննարկումից։\n«Ըստ էության այնտեղ որևէ նորություն, որևէ փակ, որևէ գաղտնի տեղեկություն չի հնչել, եզրահանգման եկանք, որ կառավարությունը ուզում է իրավական հիմքեր, ձեռքի տակ եղած փաստեր, այս պահին չկան այդ փաստերը, բայց ամեն պահի կարող են առաջանալ։ Հիմա մենք սպասում ենք Շրջակա միջավայրի նախարարությունում կատարվող հետազոտության եզրակացությանը և վստահ ենք, որ Շրջակա միջավայրի նախարարությունը իր գործը պատշաճ կերպով կկատարի»,- ասաց Ահարոն Արսենյանը։\nՇիրակ Թորոսյանն էլ ավելացրեց, որ Փաշինյանն ասել է՝ մեխանիզմներ կգտնեն ջրերի և բնության վրա ազդեցությունը գնահատելու համար։\n"
}