{
    "title": "ՀՀ դատախազությունը կհամալրվի 73 հաստիքով. վարչապետ Նիկոլ Փաշինյանը որոշում է ստորագրել\r\n |tert.am|",
    "text": "tert.am: ՀՀ վարչապետ Նիկոլ Փաշինյանի որոշմամբ «Պետական իշխանության մարմիններում հաստիքների առավելագույն թիվը սահմանելու մասին» N 706-Ա որոշման մեջ փոփոխություն է կատարվել: Այս մասին տեղեկանում ենք ՀՀ կառավարության կայքէջից, որտեղ մասնավորապես, գրված է.\n«Ղեկավարվելով «Նորմատիվ իրավական ակտերի մասին» Հայաստանի Հանրապետության օրենքի 34-րդ հոդվածով`\n1. Հայաստանի Հանրապետության վարչապետի 2018 թվականի հունիսի 11-ի «Պետական իշխանության մարմիններում հաստիքների առավելագույն թիվը սահմանելու մասին» N 706-Ա որոշման N 6 հավելվածի 1-ին կետում «653» թիվը փոխարինել «726» թվով»:\nՄիաժամանակ տեղեկացնում ենք, որ «Պետական իշխանության մարմիններում հաստիքների առավելագույն թիվը սահմանելու մասին» N 706-Ա որոշման N 6 հավելվածի 1-ին կետում նշված է ՀՀ դատախազությունում աշխատողների առավելագույն թիվը (հաստիքների միավորը):\n"
}