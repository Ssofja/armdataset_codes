{
    "title": "Եվս 14 000 քաղաքացի կարող է պատվաստվել «Քովիդ-19»-ի դեմ․ ԱՆ",
    "text": "\nԱյսօր Հայաստան է ներկրվել ռուսական «Sputnik-V» պատվաստանյութի նոր խմբաքանակ` 14 000 անձի համար (առաջին բաղադրիչը): Այս մասին հայտնում է ՀՀ առողջապահության նախարարությունը:  \n\nԱյսօր Հայաստան է ներկրվել ռուսական «Sputnik-V» պատվաստանյութի նոր խմբաքանակ` 14 000 անձի համար (առաջին բաղադրիչը): Այս մասին հայտնում է ՀՀ առողջապահության նախարարությունը:  \nՀանրապետությունում կորոնավիրուսային հիվանդության համաճարակային իրավիճակի կայունացման նպատակով շարունակվում է պատվաստանյութերի նոր խմբաքանակների ձեռքբերումն ու ներկրումը։ \nՀիշեցնենք, որ մարտի 28-ին «COVAX FACILITY» նախաձեռնության միջոցով Հայաստան է ներկրվել կորոնավիրուսային հիվանդության դեմ «AstraZeneca» ընկերության պատվաստանյութի առաջին խմբաքանակը` 24 000 դեղաչափ: Իսկ ապրիլի 8-ին ներկրվել է «Sputnik-V» պատվաստանյութի առաջին խմբաքանակը՝ 15 000 դեղաչափ` 7500 անձի համար։ \n«Քովիդ-19»-ի դեմ պատվաստումները շարունակվում են հանրապետության ամբողջ տարածքում, առաջնային օղակում ռիսկի խմբում գտնվող անձանց համար` շաբաթվա բոլոր օրերին։ \nՀՀ-ում ինչպես բոլոր, այնպես էլ «Քովիդ-19»-ի դեմ պատվաստումներն իրականացվում են միայն կամավորության սկզբունքով:\n \n"
}