{
    "title": "ԱՄՆ-ի Օրեգոն նահանգում տապից առնվազն 63 մարդ է մահացել |tert.am|",
    "text": "tert.am: ԱՄՆ-ի Օրեգոն նահանգում օդի ջերմաստիճանի բարձրացման հետևանքով առնվազն 63 մարդ է մահացել, հայտնում է wgntv.com-ը՝ հղում տալով տեղական Oregonian թերթին։\n Մահվան բոլոր դեպքերի պատճառը հիպերթերմիան կամ գերջերմությունն են, իսկ 2017-ից 2019 թվականների ընթացքում ամբողջ նահանգում հիպերթերմիայի հետևանքով մահացել էր 12 մարդ։\nՎերջին երեք օրվա ընթացքում օդի ջերմաստիճանի բարձրացումը ռեկորդային ցուցանիշ է գրանցել՝ երկուշաբթի հասնելով +46,7 աստիճանի։\n"
}