{
    "title": "Իտալիայում կորոնավիրուսի պատճառով դպրոցներն ու համալսարանները կփակվեն մինչև ապրիլի 3-ը",
    "text": "Երեկ Իրատլիայի վարչապետ Ջուզեպպե Կոնտին շտապ ճեպազրուց է անցկացրել՝ կապված Իտալիայում նոր տեսակի կորոնավիրուսի տարածման հետ, որի ժամանակ հայտարարել է ձեռկարկվելիք ավելի խիստ միջոցների մասին, որոնց նպատակն է կանխել կորոնավիրուսի հետագա տարածումը։\n1. Կարանտին է հայտարարվում ամբողջ երկրի տարածքով, քաղաքացիները պետք է զերծ մնան բոլոր տեսակի ներքին ճանապարհորդություններից։ Բացառություն են կազմում աշխատանքը, առողջական խնդիրներն ու ծայրահեղ անհրաժեշտությունը։\n2. Իտալիայում արգելվում են բոլոր տեսակի մասսայական միջոցառումները։\n3. Դադարեցվում են բոլոր սպորտային միջոցառումները։\n4. Արգելվում են հավաքները հանրային վայրերում։\n5. Բոլոր դպրոցներն ու համալսարանները կփակվեն մինչև ապրիլի 3-ը։\nՄիջոցառումներն ուժի մեջ են մտնում մարտի 10-ի առավոտվանից։ Միջոցառումների մասին իրազեկել են բոլոր շրջանների ղեկավար մարմիններին։\nՀիշեցնենք, որ մարտի 9-ի դրությամբ Իտալիայում գրանցվել է նոր տեսակի վիրուսի 7 375 դեպք, որոնցից 463 ավարտվել է մահով։ Պաշտոնական տվյալները հայտնում են, որ կիրակի օրվանից սկսած՝ գրանցված հիվանդների թիվն աճել է 25%-ով։\nԱղբյուրը՝ bbc.com։\nԼիլիթ Հարությունյան\n"
}