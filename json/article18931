{
    "title": "Մոսկվայի քաղաքապետարանը ևս երկու 100 հազարանոց ակցիայի անցկացման հայտ է ստացել՝ նախատեսված օգոստոսի 10-ին և 11-ին |pastinfo.am|",
    "text": "pastinfo.am: Կունցևի քաղաքային պատգամավոր Դենիս Շենդերովիչը Մոսկվայի քաղաքապետարանին օգոստոսի 10-ին և 11-ին Ակադեմիկոս Սախարովի պողոտայում՝ թվով մինչև 100 հազար մարդկանց, ցույցեր անցկացնելու հայտ է ներկայացրել: Նա մտադիր է անցկացնել այդ ակցիաները ի աջակցություն Մոսկվայի քաղաքային դումայի անկախ թեկնածուների, բացատրել է նա «Ինտերֆաքս» -ին:\nԱվելի վաղ՝ հուլիսի 31-ին, Մոսկվայի քաղաքային դումայի գրանցված թեկնածու Դմիտրի Կլոչկովը և Գենադի Գուդկովի շտաբի ղեկավար Էլվիրա Վիխարևան նույն ամսաթվերի և նույն քանակության համար հայտ են ներկայացրել: Նրանք մտադիր են միջոցառումներն անցկացնել Նոր Արբատում: Եթե քաղաքապետարանը չհամաձայնեցնի դա, ապա դիմումատուները պատրաստ են Բոլոտնայա հրապարակում հավաքի անցկացմանը:Հուլիսի 30-ին Մոսկվայի qաղաքային dումայում չգրանցված թեկնածու քաղաքային պատգամավոր Ելենա Ռուսակովան նույնպես օգոստոսի 10-ին հանրահավաք անցկացնելու հայտ էր ներկայացրել՝ ի պաշտպանություն անկախ թեկնածուների:\nՀուլիսի 29-ին, «Либертарианская» կուսակցությունը Լյուբյանկայում օգոստոսի 3-ին հանրահավաք անցկացնելու հայտ է ներկայացրել՝ ի պաշտպանություն անկախ թեկնածուների: Քաղաքապետարանը չի համաձայնել և, որպես այլընտրանք, առաջարկել է Ակադեմիկոս Սախարովի պողոտան: Դիմումատուները հրաժարվել են այդպիսի տեղափոխությունից, այնուհետև բանակցությունները փակուղի են մտել, և դիմումը հետ է կանչվել: Քաղաքապետ Սերգեյ Սոբյանինը ենթադրել է, որ Սախարովի պողոտայում համաձայնեցված ակցիայի հրաժարումը կարող է նշանակել օգոստոսի 3-ին անկարգությունների և սադրանքների նախապատրաստում:\n"
}