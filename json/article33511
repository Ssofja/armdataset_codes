{
    "title": "Գերմանիան պատրաստ է բուժօգնություն տրամադրել Ալեքսեյ Նավալնուն. Ֆրանսիան ևս աջակցություն է հայտնել ընդդիմադիր գործչի ընտանիքին |tert.am|",
    "text": "tert.am: Գերմանիան անհրաժեշտ է համարում պարզաբանել ռուս ընդդիմադիր գործիչ Ալեքսեյ Նավալնու շուրջ ծավալվող իրավիճակը և պատրաստ է նրան բուժօգնություն հատկացնել:\nԻնչպես փոխանցում է ТАСС գործակալությունը, նման հայտարարությամբ հինգշաբթի հանդես է եկել Գերմանիայի կանցլեր Անգելա Մերկելը՝ Ֆրանսիայի նախագահ Էմանուել Մակրոնի հետ բանակցությունների ավարտին, որոնք տեղի են ունեցել ֆրանսիացի առաջնորդի Ֆորտ Բրեգանսոն նստավայրում:\n«Ինչ վերաբերում է Ֆրանսիային, նույնը վերաբերում է Գերմանիային. մենք պատրաստ ենք բուժօգնություն ցույց տալ նաև գերմանական հիվանդանոցներում, սակայն դրա համար դիմում պետք է ստացվի Ռուսաստանից»,- ասել է Մերկելը:\n«Պետք է անհապաղ պարզաբանվի, թե ինչպես է նման իրավիճակ առաջացել: Մենք պնդում ենք դա»,- հավելել է կանցլերը՝ ապաքինում մաղթելով Նավալնուն:  \nՄակրոնն, իր հերթին, մտահոգություն է հայտնել Նավալնու հոսպիտալացման առնչությամբ և հաստատել նրան և նրա ընտանիքին աջակցություն տրամադրելու պատրաստակամությունը:\n"
}