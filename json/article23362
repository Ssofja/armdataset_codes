{
    "title": "Ղարաբաղի հարցով ԵԱՀԿ Մինսկի խմբի բանակցությունները պետք է շարունակել․ ԵԱՀԿ գործող նախագահ Էդի Ռամա |azatutyun.am|",
    "text": "azatutyun.am: ԵԱՀԿ գործող նախագահ, Ալբանիայի վարչապետ և արտաքին գործերի նախարար Էդի Ռաման Վիեննայում հայտարարել է, որ անհրաժեշտ է շարունակել ԵԱՀԿ Մինսկի խմբի միջնորդությամբ Լեռնային Ղարաբաղի հակամարտության կարգավորման բանակցությունները:\nԱյդ մասին Էդի Ռաման ասել է ԵԱՀԿ արտաքին գործերի Նախարարների խորհրդի 27-րդ նիստի բացման խոսքում: Առաջին անգամ կազմակերպության պատմության ընթացքում նիստը տեղի ունենում տեսակապի միջոցով, ինչը պայմանավորված է նոր կորոնավիրուսի համավարակով:\n«Ես ուրախ եմ, որ ռազմական գործողությունները դադարեցվել են, հիմա եկել է ստանձնած համապատասխան պարտավորությունները կատարելու ժամանակը: Իմ լիակատաար աջակցությունն եմ հայտնում ԵԱՀԿ Մինսկի խմբի համանախագահների հովանու ներքո բանակցային գործընթացը վերսկսելուն: Բովանդակային բանակցությունները պետք է շարունակվեն»,- ասել է ԵԱՀԿ գործող նախագահը:\n"
}