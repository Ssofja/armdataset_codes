{
    "title": "ԱԳ նախարարի տեղակալ Ավետ Ադոնցի հանդիպել է Հայաստանում Հնդկաստանի դեսպան Կիշան Դան Դեվալի հետ",
    "text": "Մայիսի 14-ին ՀՀ ԱԳ նախարարի տեղակալ Ավետ Ադոնցն ընդունեց Հայաստանում Հնդկաստանի դեսպան Կիշան Դան Դեվալին (Kishan Dan Deval):\nԿողմերը գոհունակություն հայտնեցին երկկողմ բարեկամական հարաբերությունների բարձր մակարդակի կապակցությամբ՝ այդ համատեքստում առանձնապես կարևորելով նոր տիպի կորոնավիրուսի դեմ պայքարի շրջանակներում հաստատված սերտ համագործակցությունը: Անդրադարձ կատարվեց նաև երկու երկրների քաղաքացիների իրենց հայրենիք վերադարձի կազմակերպման ուղղությամբ ձեռնարկվող քայլերին:\nԴեսպանը փոխանցեց Հնդկաստանի կառավարության կողմից Covid-19 համավարակի դեմ պայքարի շրջանակներում Հայաստանին տրամադրված և աշխարհում այսօր մեծ պահանջարկ ունեցող Հիդրոքսիքլորիքին դեղամիջոցի խմբաքանակը՝ նախատեսված շուրջ 5000 պացիենտի բուժման համար:\nՀանդիպման ընթացքում անդրադարձ կատարվեց տարբեր ոլորտներում համագործակցության հարցերի լայն շրջանակի:\nԿողմերն անդրադարձ կատարեցին տարածաշրջանային խնդիրներին՝ ընդգծելով միմյանց համար կարևորություն ունեցող հարցերում առկա փոխադարձ ըմբռնումն ու աջակցությունը:\n"
}