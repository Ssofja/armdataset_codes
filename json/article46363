{
    "title": "Հնարավորինս լայն քննարկում է լինելու․ Վլադիմիր Կարապետյանը՝ Ամուլսարի հարցի մասին",
    "text": "Երեկ «Դեմ եմ Ամուլսարում հանքաարդյունաբերությանը» ֆեյսբուքյան խմբում տարածված հայտարարության մեջ ասվում էր, որ ջերմուկցիներն այսօրվա ակցիային կսպասեն Նիկոլ Փաշինյանին։\nԱյսօր մեզ հետ զրույցում Ջերմուկի բնակիչ և ակցիայի մասնակից Շիրակ Բունիաթյանը նշեց, որ իրենց կարծիքով՝ եթե Փաշինյանն այսօր չգնա Ջերմուկցիների հետ հանդիպման, պատճառն այն կլինի, որ դեռ չի ուսումնասիրել Ամուլսարի հարցով համալիր փորձաքննության եզրակացությունը։\nՀՀ վարչապետ Նիկոլ Փաշինյանի մամուլի քարտուղար Վլադիմի Կարապետյանը մեզ հետ հեռախոսազրույցում ասաց, որ վարչապետն այսօր չի գնալու ջերմուկցիների հետ հանդիպման։ \nՓորձեցինք հասկանալ, թե արդյո՞ք ջերմուկցիների, բնապահպանական ակտիվիստների կամ «Հայակական բնապահպանական ճակատի» անդամների հետ հանդիպումներ պլանավորված են առաջիկայում, բայց Վադիմիր Կարապետյանը նշեց, որ չի կարող այդ մասին տեղեկություն տալ այս պահին։\nՄեր այն հարցին, թե մինչև Ամուլսարի հարցով որոշում կայացնելը վարչապետը կհանդիպի՞ Ջերմուկի բնակիչների և բնապահպանների հետ, պարոն Կարապետյանը պատասխանեց․\n«Դա այնպիսի հնչեղության ու նշանակության հարց է, որ հնարավորինս լայն քննարկում է լինելու, շատ թափանցիկ է գործելու իշխանությունը»։\nԱննա Սահակյան\n"
}