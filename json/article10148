{
    "title": "Աֆղանստանում անհայտ անձինք սպանել են ավելի քան 100 խաղաղ բնակչի. կառավարությունը մեղադրում է թալիբներին |tert.am|",
    "text": "tert.am: Աֆղանստանի Քանդահար նահանգի Սպին-Բոլդակ շրջանում անհայտ անձինք սպանել են ավելի քան 100 խաղաղ բնակչի: Դա տեղի է ունեցել այն բանից հետո, երբ շրջանը գրավվել է արմատական «Թալիբան» շարժման զինյալների կողմից: Այս մասին հայտնում է աֆղանական Tolo News հեռուստաալիքը՝ վկայակոչելով երկրի ՆԳՆ ներկայացուցչին, գրում է «ՌԻԱ Նովոստի» գործակալությունը:\nԱֆղանստանի կառավարությունը խաղաղ բնակիչների մահվան համար մեղադրել է թալիբներին, որոնք վերահսկում են այդ շրջանը:\nԹալիբները, ըստ հեռուստաալիքի տվյալների, հերքում են իրենց ներգրավվածությունը քաղաքացիական անձանց սպանություններին:\n"
}