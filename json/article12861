{
    "title": "Ջաբրայիլի շրջանում փրկարարները հայտնաբերել են ևս մեկ աճյուն",
    "text": "Ջրականի (Ջաբրայիլ) շրջանում մարտի 18-ին իրականացված որոնողական աշխատանքների արդյունքում Արցախի արտակարգ իրավիճակների պետական ծառայության փրկարարները դիրքային հատվածից հայտնաբերել են ևս մեկ աճյուն: Այս մասին հաղորդագրություն է տարածել Արցախի արտակարգ իրավիճակների պետական ծառայությունը:\n«Նախնական տվյալներով վերջինս ռազմական գործողությունների մասնակից է եղել: Ինքնությունը պարզ կլինի դատաբժշկական փորձաքննությունից հետո:\nԱյսպիսով, զինադադարից հետո որոնումների արդյունքում հայտնաբերվել և Արցախի վերահսկողությունից դուրս գտնվող տարածքներից տարհանվել է ընդհանուր 1503 աճյուն»,- նշված է հաղորդագրության մեջ։\n"
}