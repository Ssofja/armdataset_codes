{
    "title": "Զինյալները շարունակում են գնդակոծել Հալեպի ծայրամասի բնակավայրը |factor.am|",
    "text": "factor.am: Զինված կազմավորումները շարունակում են գնակոծել սիրիական Հալեպի ծայրամասային Զահրա բնակավայրը: Այս մասին հաղորդում է ՌԻԱ Նովոստին: Հալեպը ներառված է Իդլիբի դեէսկալացիայի գոտում, որտեղ հունվարի 9-ից, թուրքական կողմի հետ համաձայնությամբ, դադարեցվել են մարտական գործողություններն ու ավիացիայի հարվածները: Չնայած դրան՝ զինյալները չեն դադարում գնդակոծել Սիրիական արաբական բանակի զինված ուժերի դիրքերն ու խաղաղ բնակավայրերը: Սիրիական բանակի ներկայացուցիչը լրագրողներին ասել է, որ զինյալների կողմից գնդակոծություններն անցյալ դեկտեմբերի վերջից զգալիորեն ուժգնացել են: Ավելի վաղ ՍԱՆԱ-ն հաղորդել էր, որ Հալեպի բնակելի թաղամասերի գնդակոծության հետևանքով 2 մարդ է զոհվել, ևս 3-ը, այդ թվում՝ 2 երեխա, վիրավորվել է:\n"
}