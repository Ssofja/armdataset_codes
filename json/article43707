{
    "title": "ԱՄՆ-ը ոչ մեծ զորակազմ կթողնի Սիրիայի հարավում ԻՊ-ի դեմ պայքարելու համար. Թրամփ |armenpress.am|",
    "text": "armenpress.am։ Չնայած Սիրիայի հյուսիս-արեւելքից ամերիկյան զորքերի դուրսբերմանը, Վաշինգտոնը ոչ մեծ կայազոր կթողնի երկրի հարավի Էթ-Թանֆայի շրջանում՝ պայքարելու ԻՊ ահաբեկչական խմբավորման զինյալների դեմ: Այդ մասին ասված Է ԱՄՆ-ի նախագահ Դոնալդ Թրամփի հայտարարության մեջ, որը հրապարակվել Է Twitter-ի նրա Էջում:\n«ԱՄՆ-ի ուժերի ոչ մեծ ներկայություն կպահպանվի Սիրիայի հարավի Էթ-Թանֆայի ռազմակայանում, որպեսզի շարունակվի ԻՊ-ի մնացորդների ակտիվության կասեցումը»,-ասված Է հայտարարության մեջ:\nԻնչպես անցած շաբաթվա վերջին հայտարարել Է Պենտագոնի ղեկավար Մարկ Էսփերը, ԱՄՆ-ի նախագահը կարգադրել Է ամերիկյան բոլոր զինվորականներին դուրս բերել Սիրիայի հյուսիսից, որպեսզի թույլ չտրվի նրանց ներքաշվելը թուրքական բանակի եւ քրդական ջոկատների միջեւ մարտական գործողություններում, հաղորդել Է «Ինտերֆաքս»-ը:\n"
}