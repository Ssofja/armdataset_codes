{
    "title": "Երևանում փոխարինվել է 500 վերելակ․ կոճակների վրա բրայլյան գրեր կան տեսողության խնդիրներ ունեցող անձանց համար",
    "text": "Ավարտվել է 2020 թվականի վերելակների փոխարինման ծրագիրը։ Այս մասին տեղեկացրել է Երեւանի քաղաքապետ Հայկ Մարությանը։ Փոխարինվել է 500 վերելակ։\nՔաղաքապետը տեղեկացնում է, որ ԱԻՆ փորձաքննություններից հետո բոլոր 500 վերելակները փաստացի հանձնված են շահագործման։\nՀայկ Մարությանը որոշ մանրամասներ է ներկայացրել վերելակների հնարավորությունների հետ կապված։ Նա նշում է, որ վերելակի դռների բացվածքը 70-80 սմ է, ինչը թուլ է տալիս հաշմանդամություն ունեցող անձանց մուտք գործել վերելակ։ Կոճակների վրա բրայլյան գրեր կան տեսողության խնդիրներ ունեցող անձանց համար, ինչպես նաեւ գոյություն ունի ձայնային ազդանշան։ Ներսում կա հայերեն ուղեցույց։\nՆաեւ Մարությանը նշում է, որ վերելակներն ունեն անվտանգության նորագույն համակարգ\n"
}