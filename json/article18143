{
    "title": "Գեղամ Գևորգյանը մասնակցել է ԱՊՀ հակամենաշնորհային քաղաքականության միջպետական խորհրդի նիստին",
    "text": "ՀՀ տնտեսական մրցակցության պաշտպանության պետական հանձնաժողովի նախագահ Գեղամ Գևորգյանն այսօր մասնակցել է ԱՊՀ հակամենաշնորհային քաղաքականության միջպետական խորհրդի 52-րդ նիստին, որն անցկացվել է տեսահամաժողովի ձևաչափով: Այս մասին հայտնում են ՏՄՊՊՀ-ից։\nՏՄՊՊՀ նախագահը հանդես է եկել ընթացիկ ժամանակահատվածում ՀՀ-ում մրցակցային քաղաքականության ոլորտում տեղի ունեցած առավել նշանակալի իրադարձությունների վերաբերյալ զեկույցով:\nԳեղամ Գևորգյանը մասնավորապես մանրամասնորեն ներկայացրել է նոր կորոնավիրուսային համավարակի ընթացքում հանձնաժողովի իրականացրած միջոցառումները, անդրադարձ է կատարել վարչական վարույթների ընդհանրական ցուցանիշներին, օրենսդրական ոլորտում իրականացված բարեփոխումներին և այլ հարցերի:\nՆիստի ընթացքում ներկայացվել են զեկույցներ խորհրդի նախորդ նիստում ընդունված որոշումների կատարման ընթացքի, ԱՊՀ 30-ամյակին նվիրված հարցերի, անբարեխիղճ մրցակցության ոլորտում իրավակիրառ պրակտիկայի, պետական գնումներում պայմանավորվածությունների բացահայտման և կանխարգելման, ԱՊՀ մասնակից պետությունների հակամենաշնորհային օրենսդրության խախտումների համատեղ ուսումնասիրության շտաբի գործունեության և օրակարգային այլ թեմաների շուրջ:\n"
}