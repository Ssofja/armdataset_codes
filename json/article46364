{
    "title": "ԵՊՀ-ի ուսանողներն ընթացիկ քննություն կհանձնեն, որոշվել է չչեղարկել քննությունները |armtimes.com|",
    "text": "armtimes.com: Երեւանի պետական համալսարանում ուսանողների ընթացիկ քննությունները չեն չեղարկվի։ Նոյեմբերի 2-7-ն ընկած ժամանակահատվածում ուսանողները կհանձնեն իրենց ընթացիկ քննությունները։\nՈրոշումն այսօր կայացվել է ԵՊՀ գիտական խորհրդի նիստի ժամանակ։\nԱվելի վաղ տեղեկացրել էինք, որ ԵՊՀ ռեկտորատի որոշումը՝ ընթացիկ քննությունները նոյեմբերի 2-7-ն անցկացնելու վերաբերյալ, մի շարք ուսանողների դժգոհության պատճառ էր դարձել։ Նրանք հայտնել էին, որ պատերազմ է, բոլորը լարված են, ոմանք կամավորագրվում են՝ սահման մեկնելու համար։ Բացի այդ, համավարակի պատճառով դասերը հեռավար են անցնում, կրթության որակը տուժում է, քննություն չեն կարող հանձնել։\nԵՊՀ գիտական խորհրդի ուսանող անդամները դիմել էին Գիտական խորհրդին՝ ընթացիկ քննությունները չեղարկելու առաջարկով։\n"
}