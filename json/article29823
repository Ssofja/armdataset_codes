{
    "title": "Օդի ջերմաստիճանը կնվազի 5-ից 7 աստիճանով, այնուհետև աստիճանաբար նույնքան կբարձրանա",
    "text": "Մայիսի 8-ի ցերեկը, 11-ին և 12-ին, 13-ի գիշերը սպասվում է առանց տեղումների եղանակ։ Այս մասին տեղեկացնում է արտակարգ իրավիճակների նախարարությունը։\nՄայիսի 9-ին՝ կեսօրից հետո, 10-ի գիշերը և առավոտյան ժամերին ժամանակ առ ժամանակ շրջանների զգալի մասում սպասվում է անձրև և ամպրոպ (տեղ-տեղ՝ ինտենսիվ): Լեռնային շրջաններում տեղումները սպասվում են ձյան տեսքով:\nՄայիսի 10-ի և 13-ի ցերեկը առանձին շրջաններում սպասվում է կարճատև անձրև և ամպրոպ: Առանձին հատվածներում հնարավոր է կարկուտ։ Քամին՝ հարավ-արևմտյան 5-10 մ/վ, ամպրոպի ժամանակ առանձին շրջաններում սպասվում է քամու ուժգնացում՝ 15-20 մ/վ:\nՕդի ջերմաստիճանը մայիսի 10-ին, 11-ի գիշերը կնվազի 5-ից 7 աստիճանով, այնուհետև աստիճանաբար նույնքան կբարձրանա:\nԵրևանում մայիսի 8-ի ցերեկը, 11-13-ը սպասվում է առանց տեղումների եղանակ։ Մայիսի 9-ին` կեսօրից հետո, 10-ի գիշերը և առավոտյան ժամերին ժամանակ առ ժամանակ սպասվում է անձրև և ամպրոպ, ամպրոպի ժամանակ հնարավոր է քամու ուժգնացում՝ մինչև 15-20 մ/վ:\n"
}