{
    "title": "TACC․ Ադրբեջանի խորհրդարանը երկրի մի շարք շրջաններում ռազմական դրություն է հայտարարել",
    "text": "Ադրբեջանի խորհրդարանը այսօր, օրվա երկրորդ կեսին հրավիրված դռնփակ նիստի ընթացքում որոշել է երկրի մի շարք շրջաններում ռազմական դրություն և պարետային ժամ հայտարարել։ Այս մասին հաղորդում են ռուսական առաջատար լրատվական գործակալությունները՝ TACC-ը և «Ինտերֆաքսը»։\nԱդրբեջանական APA գործակալությունը, վկայակոչելով Միլի Մեջլիսի դռնփակ նիստի մասնակիցներից մեկին՝ պատգամավոր Հիքմեթ Բաբաօղլուին, տեղեկացնում է, որ ռազմական դրությունը գործելու է Բաքվում, Գյանջայում, Եվլախում և երկրի մի շարք այլ բնակավայրերում։\n«Իլհամ Ալիևը 48 ժամ ունի խորհրդարանի այս որոշումը ստորագրելու համար», - նշել է պատգամավորը։\n"
}