{
    "title": "Նախագահական ընտրություններում մասնակցությունը գերազանցել է 54%-ը, դրանք կարելի է կայացած համարել․ Բելառուսի ԿԸՀ նախագահ |factor.am|",
    "text": "factor.am: Բելառուսի նախագահական ընտրություններում մասնակցությունը գերազանցել է 54%-ը, դրանք կարելի է կայացած համարել։ ՏԱՍՍ-ի փոխանցմամբ՝ այս մասին հայտարարել է երկրի Կենտրոնական ընտրական հանձնաժողովի (ԿԸՀ) նախագահ Լիդիա Երմոշինան։\n«Ընտրությունները կայացել են։ Քվեարկությանը մասնակցել է ընտրողների ավելի քան 54%-ը»,- ասել է Երմոշինան։\nՆրա խոսքով՝ ԿԸՀ-ն ակնկալում է նախագահի ընտրությունների առաջին արդյունքները ստանալ արդեն այս երեկո։\n«Արդեն կարող ենք ասել, որ օրվա վերջում ինչ-որ արդյունք կունենանք»,- հավելել է ԿԸՀ նախագահը։\nԵրմոշինան նաև նշել է, որ որոշ մարզերում քվեարկության կազմակերպման հետ կապված բողոքներ են ստացել, բայց գրեթե բոլորը՝ չհիմնավորված։ Հ\nՀիշեցնենք, որ նախագահի պաշտոնին հավակնում է 5 թեկնածու՝ գործող նախագահ Ալեքսանդր Լուկաշենկոն, Անդրեյ Դմիտրիևը, Աննա Կանոպացկայան, Սվետլանա Տիխանովսկայան և Սերգեյ Չերեչենը։\n"
}