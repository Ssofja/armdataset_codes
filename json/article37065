{
    "title": "ՊԵԿ նախագահը վստահեցնում է՝ որևէ աշխատակցի չի ստիպել գնալ հանրահավաքի |1lurer.am|",
    "text": "1lurer.am: Չի եղել որևէ դեպք, որ ինքը կամ իր գիտությամբ ՊԵԿ որևէ պաշտոնյա աշխատակիցներին հանձնարարել է գնալ վարչապետի հրավիրած հանրահավաքին: Այդ մասին խորհրդարանում լրագրողների հետ ճեպազրույցում ասաց ՊԵԿ նախագահ Էդվարդ Հովհաննիսյանը: \n«Աշխատանքից հետո աշխատողները կգնան հանրահավաքին, թե չեն գնա, դա իրենց գործն է: Ամեն դեպքում իմ կողմից և որևէ ՊԵԿ պաշտոնյայի կողմից որևէ ցուցում կամ հորդոր չի եղել ոչ մեկին ցույցին մասնակցելու կամ չմասնակցելու»,- նշեց ՊԵԿ նախագահը:\nԼրագրողների հարցերին ի պատասխան՝ ՊԵԿ նախագահը վստահություն հայտնեց, որ իր՝ հավաքին  ներկա չլինելու դեպքում էլ ինքը խնդիրներ չէր ունենա:\n«Ի՞նչ եք կարծում, ինչ-որ մեկը ինձ հանձնարարե՞լ է հավաքին ներկա գտնվել: Ո՛չ»,- նշեց պաշտոնյան:\n"
}