{
    "title": "Ֆրանսիական Լիմոնե քաղաքը ճանաչել է Արցախի անկախությունը",
    "text": "Ֆրանսիական Լիմոնե քաղաքը ճանաչել է Արցախի անկախությունը։ Այս մասին հայտնում է Արցախի Հանրապետության ԱԳ նախարար Մասիս Մայիլյանը։\nՖրանսիական Լիմոնե քաղաքի համայնքային խորհուրդը հինգշաբթի՝ հոկտեմբերի 15-ին, միաձայն քվեարկել է Արցախի անկախության ճանաչման օգտին։\nՓաստաթուղթը պարունակում է մասնավորապես հետևյալ պատգամը․ «Ֆրանսիայի կողմից Արցախի Հանրապետության ճանաչում՝ որպես նրա բնակչության անվտանգության, ինչպես նաև տարածաշրջանի և գլոբալ կայունության գրավական»։\nԱյսպիսով, Լիմոնեն Ֆրանսիայում երկրորդ քաղաքն է Ալֆորվիլից հետո, և առաջինը Օվերն-Ռոն-Ալպ շրջանում, որ ճանաչում է Արցախի անկախությունը։\n"
}