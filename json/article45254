{
    "title": "Վազգեն Մանուկյանի մարզային այցելության ժամանակ շիրակցիները փակել են Գյումրի-Երևան ավտոճանապարհը\r\n |1lurer.am|",
    "text": "1lurer.am: «Հայրենիքի փրկության շարժումը» մարզային հանդիպումների շարքը սկսել է այսօրվանից։\nԱյսօր Շիրակի մարզ այցելության ժամանակ շիրակցիները փակել են միջպետական նշանակության Գյումրի-Երևան ավտոճանապարհը Ազատան համայնքի հատվածում՝ արգելելով նրանց մուտք գործել Գյումրի, սակայն ավելի ուշ պարզ դարձավ, որ ավտոճանապարհը բացվել է։\nՎազգեն Մանուկյանի հետ հանդիպումը Գյումրու «Արագած» մարզամշակութային պալատում է։\nՄինչև հանդիպումը Վազգեն Մանուկյանը լրագրողների հետ զրույցում ասաց, որ ճանապարհը փակել էին և հնարավոր չէր անցնել։\n«Լուրերի» հարցին, թե ովքեր էին ճանապարհը փակողները, ի՞նչ էին ասում շիրակցիները, Վազգեն Մանուկյանը կարճ հակադարձեց՝ «նրանք շիրակցիները չէին, նրանք բոմժեր էին»։\nՄանուկյանի խոսքով՝ ««Իմ քայլը» փող է բաժանել, իրենք էլ փակել են»։\nՄանուկյանն ասաց, որ ինքը շրջանցիկ ճանապարհով է հասել Գյումրի։\n"
}