{
    "title": "Թուրքիայի ԱԳՆ-ն անհանգստություն է հայտնել իր կողմից ահաբեկչական ճանաչված «Սիրիայի ժողովրդավարական ուժերի» ներկայացուցիչների՝ Ռուսաստան հրավիրվելու կապակցությամբ |tert.am|",
    "text": "tert.am: Թուրքիան Ռուսաստանին կոչ է արել հրաժարվել քայլերից, որոնք կարող են ծառայել սիրիական այն կառույցների շահերին, որոնք կապված են Թուրքիայի կողմից ահաբեկչական ճանաչված «Քուրդիստանի աշխատավորական կուսակցության» հետ: Այս մասին գրում է «Անադոլու» գործակալությունը` հղում տալով Թուրքիայի արտգործնախարարության տարածած հայտարարությանը:\nԹուրքիայի ԱԳՆ-ն հայտարարությունը տարածել է Ռուսաստան «Սիրիայի ժողովրդավարական ուժերի», որոնց գլխավոր միջուկը կազմում են հենց ՔԱԿ անդամները, պատվիրակության այցի և Ռուսաստանի պաշտոնատար անձանց հետ բանակցություններ վարելու առնչությամբ:\n«Ռուսաստանի Դաշնությունը պետք է խուսափի այնպիսի գործողություններից, որոնք հակասում են Աստանայի ձևաչափի ոգուն և պարտավորություններին»,-ասված է Թուրքիայի ԱԳՆ հայտարարության մեջ:\nԱրտգործնախարարությունում ընդգծել են նաև, թե ՔԱԿ-ի սիրիական թևը սպառնում է Սիրիայի տարածքային ամբողջականությանը:\n"
}