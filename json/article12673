{
    "title": "Որքա՞ն կավելանան կենսաթոշակները հունվարի 1-ից. ներկայացրեց Զարուհի Բաթոյանը |news.am|",
    "text": "news.am: Կառավարությունն իր այսօրվա՝ դեկտեմբերի 26-ի նիստում որոշում կայացրեց ավելացնել հիմնական կենսաթոշակի, նվազագույն կենսաթոշակի և թաղման նպաստի չափերը, ստաժի մեկ տարվա արժեքը, պարտադիր ժամկետային զինվորական ծառայության շարքային կազմի զինծառայողների հաշմանդամության և նրանց ընտանիքների անդամների կերակրողին կորցնելու դեպքում կենսաթոշակների չափերը:\nՀարցը ներկայացրեց Աշխատանքի եւ սոցիալական հարցերի նախարար Զարուհի Բաթոյանը՝ նշելով. «Գնաճի նկատմամբ միջին կենսաթոշակի չափի առաջանցիկ աճ ապահովելու նպատակով պետական կենսաթոշակների չափերի պարբերաբար ավելացումը ՀՀ 2020-2022թթ. ՄԺԾԾ-ով սահմանված սոցիալական ոլորտի ծախսային գերակայություններից մեկն է: Ներկայացվող նախագծի նպատակը կենսաթոշակառուների, ծերության, հաշմանդամության և կերակրողին կորցնելու դեպքում նպաստ ստացողների շրջանում ծայրահեղ աղքատությունը հաղթահարելն է»:\nՆոր կարգավորմամբ առաջարկվում է 2020 թվականի հունվարի 1-ից սահմանել`\nնվազագույն կենսաթոշակի չափը` 26500 դրամ (25500 դրամի փոխարեն),\nաշխատանքային և զինվորական կենսաթոշակի չափը հաշվարկելու համար հիմնական կենսաթոշակի չափերը՝ 18000 դրամ (16000 դրամի փոխարեն),աշխատանքային ստաժի մեկ տարվա արժեքը՝ առաջին տասը տարվա համար՝ 950 դրամ (800 դրամի փոխարեն), զինվորական ծառայության ստաժի մեկ տարվա արժեքը՝ 1600 դրամ (1500 դրամ).\nպարտադիր ժամկետային զինվորական ծառայության շարքային կազմի զինծառայողի հաշմանդամության զինվորական կենսաթոշակի չափերը` առաջին խմբի հաշմանդամի համար՝ 40000 դրամ (36000 դրամի փոխարեն)\nերկրորդ խմբի հաշմանդամի համար՝ 30000 դրամ(26000 դրամի փոխարեն)\nերրորդ խմբի հաշմանդամի համար՝ 27000 դրամ (25500 դրամի փոխարեն) պարտադիր ժամկետային զինվորական ծառայության շարքային կազմի մահացած (զոհված) զինծառայողի ընտանիքի անդամի կերակրողին կորցնելու դեպքում զինվորական կենսաթոշակի չափը՝ 27000 դրամ (25500 դրամի փոխարեն) երկու ծնողին կորցրած՝ 18 տարին չլրացած երեխայի (կամ առկա ցերեկային ուսուցմամբ սովորող զավակի) դեպքում՝ 90000 դրամ (80000 դրամի փոխարեն):\nԱռաջարկվում է բարձրացնել նաև ծերության, հաշմանդամության և կերակրողին կորցնելու դեպքում նպաստների չափերը` դրանք սահմանելով 26500 դրամ (25500 դրամի փոխարեն), իսկ երկուծնողինկորցրած՝ 18 տարինչլրացածերեխայի (կամառկացերեկայինուսուցմամբսովորող զավակի) դեպքում՝ 90000դրամ (80000 դրամի փոխարեն):\nԱյս որոշումն ուժի մեջ կմտնի 2020-ի հունվարի 1-ից:\nԻր հերթին վարչապետ Նիկոլ Փաշինյանը նշեց, որ սա ըստ էության իրենք նախկին կայացրած որոշման կիրակմանն է ուղղված, որի արդյունքում կենսաթոշակները կավելանան միջինը 10 տոկոսով:\n"
}