{
    "title": "Մոսկվայում ձեռք բերված զինադադարի համաձայնագրերը լիովին չեն հարգվում․ Լավրով",
    "text": "Մոսկվայում ձեռք բերված Լեռնային Ղարաբաղում զինադադարի համաձայնագրերը լիովին չեն հարգվում։\nԻնչպես հայտնում է ТАСС-ը, այս մասին այսօր ասել է Ռուսաստանի արտգործնախարար Սերգեյ Լավրովը ՝ իր հայ գործընկեր Զոհրաբ Մնացականյանի հետ բանակցությունները սկսելիս։\n«Անցած ուրբաթ և շաբաթ օրերը, համենայն դեպս, շաբաթ օրվա մի մասը, մենք անցկացրեցինք այստեղ ՝ այս շենքում, մեր ադրբեջանցի գործընկերոջ հետ միասին: Կարևոր պայմանավորվածություն է ձեռք բերվել նախագահ Պուտինի նախաձեռնությամբ։ Մենք տեսնում ենք, որ այս համաձայնագիրը դեռ ամբողջությամբ չի հարգվում, և ռազմական գործողությունները շարունակվում են», - ասել է Լավրովը։\nՆա հույս հայտնեց, որ առաջիկա շփումները կօգնեն կյանքի կոչել Ղարաբաղի վերաբերյալ պայմանավորվածությունները։\nԹարգմանությունը՝ Վաղինակ Ասատրյանի։\n"
}