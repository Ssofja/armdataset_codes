{
    "title": "ՆԱՏՕ-ն Իրանին կոչ է անում ազատ արձակել զավթած նավերը |tert.am|",
    "text": "tert.am: Հյուսիսատլանտյան պայմանագրի կազմակերպությունը (ՆԱՏՕ) դատապարտում է Իրանի կողմից երկու նավթային տանկերների կալանումը և Իրանի իշխանություններին կոչ է անում ազատ արձակել նավերն ու անձնակազմի անդամներին: Այս մասին հաղորդում է ria.ru-ն՝ վկայակոչելով ՆԱՏՕ-ի պաշտոնական ներկայացուցիչ Օանա Լունգեսկուի հայտարարությունը:\n«Մենք դատապարտում ենք Հորմուզի նեղուցում երկու առևտրային նավերի զավթումը: Սա հստակ մարտահրավեր է նավարկության միջազգային ազատությանը: Մենք կոչ ենք անում Իրանին անհապաղ ազատ արձակել կալանված նավերն ու նրանց անձնակազմի անդամներին:\nՄիացյալ Թագավորությունը, իր գործողություններով, պարզ հասկացրել է, որ իր առաջնահերթությունն է իրավիճակը կարգավորել երկխոսության և դիվանագիտության միջոցով: ՆԱՏՕ-ն աջակցում է այդ իրադրության կարգավորման բոլոր դիվանագիտական ջանքերին»,-ասված է հայտարարության մեջ, որը հրապարակվել Է ՆԱՏՕ-ի կայքում:\n"
}