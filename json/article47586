{
    "title": "«Վստահ եմ՝ համատեղ ջանքերով կփոխենք Սևծովյան տարածաշրջանում և Ղրիմում իրավիճակը հօգուտ մեզ». Զելենսկին՝ Էրդողանին |tert.am|",
    "text": "tert.am: Ուկրաինան բարձր է գնահատում իր ռազմավարական գործընկեր Թուրքիայի հետ հարաբերությունները և շնորհակալ է նրան ու երկրի նախագահ Ռեջեփ Թայիփ Էրդողանին Ուկրաինայի ինքնիշխանության ու տարածքային ամբողջականության հարցում անփոփոխ դիրքորոշման համար: Այդ մասին Ուկրաինայի նախագահ Վլադիմիր Զելենսկին ասել է իր թուրք գործընկերոջ հետ Անկարայում կայացած հանդիպման ժամանակ, գրում է gordonua.com-ը:\n«Շնորհակալ եմ, որ միշտ իրերն իրենց անուններով կոչելու համարձակություն ունեք, մասնավորապես Ռուսաստանի կողմից Ղրիմի օկուպացիայի հարցում: Վստահ եմ, որ համատեղ ջանքերով մենք կփոխենք Սևծովյան տարածաշրջանում և Ղրիմում իրավիճակը հօգուտ մեզ»,- ասել է Զելենսկին:\nԻնչպես ավելի վաղ հաղորդվել էր, Թուրքիայի նախագահը ևս մեկ անգամ հայտարարել է, որ Թուրքիան «երբեք չի ընդունի Ղրիմի բռնակցումը»:\nԹուրքիայում գտնվող Ուկրաինայի նախագահը նաև հայտարարել է, որ իր թուրք գործընկեր Ռեջեփ Թայիփ Էրդողանին հրավիրել է Դոնբասի ենթակառուցվածքների վերականգնմանը մասնակցություն ունենալու:\n"
}