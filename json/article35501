{
    "title": "Փրկարարներն արգելափակումից դուրս են բերել մոտ 298 ավտոմեքենա",
    "text": "Հունվարի 30-ին, ժամը 12։32-ին Սյունիքի մարզային ճգնաժամային կառավարման կենտրոն ահազանգ է ստացվել, որ Գորիս-Սիսիան ավտոճանապարհին կան ձյան մեջ արգելափակված ավտոմեքենաներ. դուրս բերելու համար անհրաժեշտ է փրկարարների օգնությունը:\nԴեպքի վայր է մեկնել ԱԻՆ ՓԾ մարզային փրկարարական վարչության հրշեջ-փրկարարական ջոկատներից հինգ մարտական հաշվարկ։\nՓրկարարներն արգելափակումից դուրս են բերել մոտ 298 ավտոմեքենա և 94 քաղաքացու ցուցաբերել համապատասխան օգնություն։\nՓրկարարական աշխատանքներին մասնակցել են 33 փրկարար ծառայողներ, ՊՆ N զորամասի թվով 3 տեխնիկա և ՃՈ 4 կարգախումբ։\n"
}