{
    "title": "Սևանի վիճակը բավական լավ է. Քաղաքացիները կարող են լողալ |aysor.am|",
    "text": "aysor.am: Այսօր Սևանի վիճակը բավական լավ է, կառավարության նիստին ասաց ՀՀ Շրջակա միջավայրի նախարար Էրիկ Գրիգորյանը:\nՆախարարը նշեց, որ ջրիմուռների աճը մի քանի գործոնի հանրագումար է և դրան էլ գումարած, բնակլիմայական փոփոխությունները, ունենում ենք այս դեպքը:\nՆա նկատեց, որ շատ ջրավազաններում է նման դեպքեր գրանցվել:«Բայց այդ կեղտաջրերի նվազումը և ջրի մակարդակի բարձրացումը առաջնային նպատակն է: Այս պահին լավ է վիճակը», - ասաց նա:\nԷրիկ Գրիգորյան նշեց, որ, ամեն դեպքում, այս տարի բնական ճնշումը շատ մեծ է եղել, միայն գոլորշիացումը եղել է 100 միլիոն խորանարդ մետրով ավելի, քան նախկինում և 40 միլիոն խորանարդ մետր ավելի պակաս տեղումներ են ունեցել:\n«Այս պահին ունենք երկու սանտիմետրով ավելի բարձր մակարդակ՝ ի հաշիվ նաև Արփա-Սևանի լրացուցիչ ջրառի և 36 միլիոն խորանարդ մետր ավելի քիչ ենք վերցրել, քան այսօր», - ասաց նա:\nՆիկոլ Փաշինյանն էլ ընդգծեց՝ կարող են արձանագրել, որ Սևանում կարող են քաղաքացիները լողալ, բայց պետք է մաքուր պահեն շրջակայքը:\n"
}