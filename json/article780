{
    "title": "Բորիս Ջոնսոնի առողջական վիճակը շարունակում է բարելավվել. CNN\r\n |tert.am|",
    "text": "tert.am: Մեծ Բրիտանիայի վարչապետ Բորիս Ջոնսոնի առողջական վիճակը շարունակում է բարելավվել: CNN-ի փոխանցմամբ՝ այս մասին հայտնել է քաղաքական գործչի մամլո խոսնակը:\nԲորիս Ջոնսոնը երրորդ գիշերն է անցկացրել Լոնդոնի Սուրբ Թոմաս հիվանդանոցի վերակենդանացման բաժանմունքում: Ջոնսոնը հոսպիտալացվել էր կիրակի՝ իր մոտ կորոնավիրուսի ախտորոշումից 10 օր անց:\n«Ջոնսոնը գիշերը լավ է անցկացրել և շարունակում է ապաքինվել: Նա լավ տրամադրություն ունի»,- ասել է խոսնակը: Վերջինս հավելել է, որ վարչապետը շարունակում է «ստանդարտ թթվածնային բուժում» ստանալ և շնորհակալ է բուժանձնակազմին իրենց հոգատարության համար:\nՄեծ Բրիտանիայում կորոնավիրուսից մահացածների թիվը վերջին տվյալների համաձայն գերազանցել է 7000-ը, վարակվածներինը՝ 60 000-ը:\n"
}