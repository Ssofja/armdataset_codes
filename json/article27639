{
    "title": "Ընտրողներին ուղղորդելու կասկածանքով բերման էր ենթարկվել պրոդյուսեր Արմեն Գրիգորյանը |armtimes.com|",
    "text": "armtimes.com: Մոտ երկու ժամ առաջ բերման է ենթարկվել և ոստիկանության Կենտրոնականի բաժին տեղափոխվել պրոդյուսեր Արմեն Գրիգորյանը:\nՀՀ ոստիկանությունից հարցմանն ի պատասխան հայտնեցին, որ Գրիգորյանը բերման է ենթարկվել ընտրողներին ուղղորդելու կասկածանքով: Գրիգորյանն արդեն ազատ է արձակվել:\nՎերջինս բերման է ենթարկվել ընտրական տեղամասերից մեկից, որտեղ առավոտից աշխատում է որպես վստահված անձ: Նույն ընտրատեղամասում ժամեր առաջ միջադեպ էր գրանցվել վստահված անձանց ու լրատվամիջոցներից մեկի ներկայացուցչի միջև, փորձել էին խոչընդոտել վերջինիս աշխատանքին՝ դուրս հրավիրելով ընտրատեղամասից ու հրաժարվելով ներկայանալ:\n"
}