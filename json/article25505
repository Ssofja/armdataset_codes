{
    "title": "Լիբանանում 1 օրում կորոնավիրուսով վարակման ռեկորդային աճ է գրանցվել\r\n |tert.am|",
    "text": "tert.am: Լիբանանում շաբաթ գրանցվել է 1 օրում կորոնավիրուսով վարակման ռեկորդային ցուցանիշ: Ինչպես հաղորդել է երկրում առողջապահության նախարարի պաշտոնակատար Համադ Հասանը, փետրվարի 21-ից հետո առաջին անգամ երկրում 1 օրում գրանցվել է 397 դեպք, 3-ը մահացել են, հայտնում է ТАСС-ը:\n«Առողջապահության նախարարությունը քաղաքային իշխանությունների հետ համագործակցությամբ մեկուսացնում է բնակելի թաղամասերը, որոնք վարակումների օջախ են դարձել»,- ասել է նա:\nՆախարարի պաշտոնակատարը Լիբանանի բնակչությանը կոչ է արել խստացնել անձնական հիգիենայի պահպանումը և պատասխանատվությամբ վերաբերվել սանիտարահամաճարակային նորմերին, սոցիալական հեռավորության պահպանմանը:\n"
}