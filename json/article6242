{
    "title": "Հայաստանում բարելավում են պետական կառույցներում աշխատանքի ընդունման գործընթացը. նոր հուշագիր է ստորագրվել",
    "text": "Այսուհետ ՀՀ աշխատանքի և սոցիալական հարցերի նախարարության թափուր աշխատատեղերի մասին կարող եք տեղեկանալ նաև staff.am-ի միջոցով: Այս մասին հայտնում են նախարարության մամուլի ծառայությունից:ՀՀ աշխատանքի և սոցիալական հարցերի նախարարությունը և «Թեք սերվիս» սահմանափակ պատասխանատվությամբ ընկերությունը համագործակցության մասին հուշագիր են ստորագրել։\nԸստ այդմ, նախարարության թափուր աշխատատեղերի վերաբերյալ հայտարարությունները կտարածվեն staff.am հարթակի և վերջինիս պատկանող սոցիալական ցանցերի միջոցով։Կողմերը կարևորել են ՀՀ քաղաքացիների՝ զբաղվածության ոլորտի վերաբերյալ իրազեկվածության ապահովումը՝ համոզմունք հայտնելով, որ հուշագրի ստորագրումը կնպաստի պետական կառույցներում աշխատանքի ընդունման գործընթացի բարելավմանը։\n"
}