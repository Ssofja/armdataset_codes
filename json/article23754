{
    "title": "ԵՄ երկրների առաջնորդները չեն կարողացել համաձայնության գալ Եվրահանձնաժողովի նոր ղեկավարի թեկնածության շուրջ. նիստը դադարեցվել է |tert.am|",
    "text": "tert.am: Եվրոպական խորհրդի նախագահ Դոնալդ Տուսկը դադարեցրել է Բրյուսելում ընթացող գագաթնաժողովը, որի ընթացքում Եվրամիության երկրների առաջնորդները պետք է համաձայնեցնեին Եվրահանձնաժողովի նոր ղեկավարի թեկնածությունը: Այդ մասին լույս հուլիսի 1-ին Twitter-ում հայտնել է Տուսկի ներկայացուցիչ Պրեբեն Աամանը:\nԱվելի վաղ հաղորդվել էր, որ Եվրահանձնաժողովի հաջորդ ղեկավարն ամենայն հավանականությամբ կլինի նիդեռլանդցի սոցիալ-դեմոկրատ գործիչ Ֆրանս Տիմմերմանսը:\nՍակայն Վիշեգրադյան խմբի անդամները՝ Լեհաստանը, Հունգարիան, Չեխիան ու Սլովակիան, դեմ են արտահայտվել նրա թեկնածությանը, քանի որ որպես Եվրահանձնաժողովի գործող նախագահ Ժան Կլոդ Յունկերի տեղակալ՝ նա կողմ էր արտահայտվել Վարշավայի ու Բուդապեշտի նկատմամբ պատժամիջոցներին:\n"
}