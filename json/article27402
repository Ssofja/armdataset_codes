{
    "title": "Ստամբուլում Սբ․ Սոֆիայի տաճարին առնչվող պատմական նմուշների ցուցադրման համար թանգարան կբացվի |ermenihaber.am|",
    "text": "ermenihaber.am: style=\"font-weight: 400;\">Օրեր առաջ մզկիթի վերածված Սբ․ Սոֆիայի տաճարի մի շարք պատմական նշանակության իրերի ցուցադրման համար Ստամբուլում թանգարան կբացվի։\nՆշվում է, որ Թուրքիայի նախագահ Ռեջեփ Թայիփ Էրդողանի հրահանգով որպես թանգարանի շենք ընտրված Ստամբուլի Սուլթանահմեթ թաղամասի (Սբ․ Սոֆիայի տաճարը նույնպես գտնվում է այդ թաղամասում-խմբ․) կադաստրի շենքը հանձնվել է Տուրիզմի և մշակույթի նախարարությանը։ Այդ մասին հայտնել է Ստամբուլի մշակույթի և տուրիզմի նահանգային վարչության պետ Ջոշքուն Յըլմազը։ Վերջինս նշել է, որ թանգարանում կցուցադրվեն Սբ․ Սոֆիայի տաճարին պատկանող պատմական նմուշները։ \nՋոշքունը տեղեկացրել է նաև, որ կադաստրի աշխատակազմը հնարավորինս արագ այլ շենք կտեղափոխվի, որից հետո իրենք կսկսեն 1910-ին կառուցված այդ շենքում Սբ․ Սոֆիայի իրերի թանգարան հիմնելու աշխատանքները։\n"
}