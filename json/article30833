{
    "title": "Զելենսկին հայտնել է Ղրիմում ընտրություններ անցկացնելու ցանկության մասին |armenpress.am|",
    "text": "armenpress.am: Ուկրաինայի նախագահ Վլադիմիր Զելենսկին հայտնել է Ղրիմում ընտրություններ անցկացնելու ցանկության մասին: Այս մասին հայտնում է «ՌԻԱ Նովոստի»-ն:\n«Մեր ցանկությունն է 2020-ի հոկտեմբերին անցկացնել տեղական ընտրություններ ողջ Ուկրաինայի տարածքում, այդ թվում՝  Դոնեցկի և Լուգանսկի շրջանների որոշակի տարածքներում, և կցանկանայինք նաև Ղրիմում»,-ասել է Զելենսկին:\nՄիևնույն ժամանակ, քաղաքական գործիչը շեշտել է, որ նման քայլը հնարավոր չէր լինի առանց քաղաքական պայմանների: «Մենք այս պատերազմը չսկսեցինք, բայց պետք է վերջ տանք դրան: Եվ մենք դա կանենք ձեզ հետ միասին»,-ասել է Զելենսկին:\n2014-ի Մարտի 16-ին Ղրիմում կայացած հանրաքվեի արդյունքում բնակիչների 96 տոկոսը կողմ է քվեարկել ՌԴ-ի հետ միավորմանը: \n"
}