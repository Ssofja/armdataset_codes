{
    "title": "Ավինյանը Շանհայում մասնակցել է միջազգային ներմուծման 2-րդ ցուցահանդեսի բացմանը",
    "text": "Փոխվարչապետ Տիգրան Ավինյանն իր ֆեյսբուքյան էջում գրում է․\n«Նոյեմբերի 5-ին Շանհայ քաղաքում մասնակցել եմ Չինաստանի միջազգային ներմուծման 2-րդ ցուցահանդեսի բացմանը։\nԲացման արարողությանը հաջորդել է Չինաստանի բարձրաստիճան պաշտոնյաների և միջազգային պատվիրակությունների անդամների շրջայցը ազգային տաղավարներով:\nՑուցահանդեսին Հայաստանը ներկայացված է գործարար տաղավարով, որտեղ ցուցադրված են հայկական արտադրության խմիչքներ: Արարատի կոնյակի գործարանին և Գինեգործության և խաղողագործության հիմնադրամին հատկացված է առանձին տաղավար, որում Գինեգործության և խաղողագործության հիմնադրամը ներկայացնում է հայկական 15 գինեգործական ընկերությունների արտադրանքը:\nՑուցահանդեսի հիմնական 5 և հավելյալ 10 օրերի ընթացքում Հայաստանի ազգային տաղավարում կներկայացվեն հայկական մշակույթը, զբոսաշրջությունը, Հայաստանի տնտեսության առավելությունները, արդյունաբերության զարգացման ուղին, արտահանման և ներդրումային հնարավորությունները»:\n"
}