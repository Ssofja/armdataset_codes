{
    "title": "Ջո Բայդենը հայտարարել է, որ անվերապահորեն սատարում է Իսրայելին |azatutyun.am|",
    "text": "azatutyun.am: Սպիտակ տանն ընդունելով պաշտոնավարումն ավարտող Իսրայելի նախագահ Ռեուվեն Ռիվլինին, ԱՄՆ նախագահ Ջո Բայդենը հույս է հայտնել առաջիկայում հանդիպել Իսրայելի նոր վարչապետ Նաֆտալի Բեննետին:\nԲայդենը հավաստիացրել է, որ Միացյալ Նահանգներն անվերապահորեն և ամենայն վճռականությամբ սատարելու է Իսրայելին:\n«Իսրայելին իմ հավատարմությունն անբեկանելի է, մեկ բան կարող եմ ձեզ փոխանցել՝ Իրանը երբեք չի ունենա միջուկային զենք», - ասել է Բայդենը:\nԱՄՆ ղեկավարը նաև նշել է, որ սատարում է Մերձավոր Արևելքի երկրների հետ հարաբերությունները բարելավելու Իսրայելի դիրքորոշմանը:\n"
}