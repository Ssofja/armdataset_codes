{
    "title": "Շախմատ. Աշխարհի գավաթ. Հայկ Մարտիրոսյանն առաջին պարտիայում հաղթեց Անտե Բրկիչին |armtimes.com|",
    "text": "armtimes.com: Սոչիում ընթացող շախմատի աշխարհի գավաթի խաղարկությունում այսօր մեկնարկեցին 1/16 եզրափակչի մրցամարտերը:\nՊայքարում մնացած Հայաստանի միակ ներկայացուցիչը՝ 21-ամյա Հայկ Մարտիրոսյանը: Այս փուլում նրա մրցակիը խորվաթ Անտե Բրկիչն է:\nԱյսօր տեղի ունեցած առաջին պարտիայում Հայկը խաղաց սպիտակներով և կարողացավ հաղթանակի հասնել` 48-րդ քայլին ստիպելով անձնատուր լինել մրցակցին:\nՄրցամարտի երկրորդ պարտիան տեղի կունենա վաղը: Նշենք, որ այս զույգի հաղթողը հաջորդ փուլում հանդիպելու է Ամին Տաբատեի (Իրան) - Պենտալա Հարիկրիշնա (Հնդկաստան) մրցամարտի հաղթողի հետ: Այսօր տեղի ունեցած առաջին պարտիայում սպիտակներով խաղացող իրանցի գրոսմայստերը կարողացել է հաղթանակ տանել:\n"
}