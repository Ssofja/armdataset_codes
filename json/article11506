{
    "title": "Փարիզում անկարգությունների ժամանակ ձերբակալվածների թիվը հասել է 71-ի |aysor.am|",
    "text": "aysor.am: Փարիզի Լիոնյան կայարանում անկարգությունների ընթացքում ձերբակալվածների թիվը աճել է՝ հասնելով 71-ի, հայտնում է քաղաքային պրեֆեկտուրան:\nԱվելի վաղ հաղորդվել էր 30 ձերբակալվածի մասին և օրենքի խախտման վերաբերյալ 54 արձանագրություն էր կազմվել:\nԽռովությունները տեղի են ունեցել ուրբաթ Բերսի փողոցում, որտեղ գտնվում է կայանը: Ոստիկանությունը միջամտել է դրանց վերջ տալու համար: Բացի այդ, տեղեկություններ են ստացվել կայանի հարևանությամբ բռնկված հրդեհի մասին, որը պատճառ է դարձել շենքի տարհանման համար: \n"
}