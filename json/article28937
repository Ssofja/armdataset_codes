{
    "title": "Կիմ Չեն Ընը խոստովանել է, որ Հյուսիսային Կորեայի բնակչության կենսամակարդակը բարելավել չի հաջողվում |azatutyun.am|",
    "text": "azatutyun.am: Հյուսիսային Կորեայի կառավարող Աշխատանքային կուսակցությունը 2021 թվականի հունվարին համագումար կհրավիրի՝ երկրի տնտեսության զարգացմանն ուղղված հնգամյա նոր պլան հաստատելու նպատակով։ Այդ մասին նախօրեին հայտարարել է Հյուսիսային Կորեայի ղեկավար Կիմ Չեն Ընը՝ խոստովանելով, որ վերջին շրջանում երկիրը բախվել է մի շարք լուրջ բարդությունների։\n«Մենք պետք է հետագա պայքարի ճիշտ մարտավարություն և ռազմավարություն ընտրենք՝ դասեր քաղելով նախորդ հինգ տարիների զարգացումներից», - Հյուսիսային Կորեայի ղեկավարի խոսքերն է մեջբերել երկրի պետական հեռուստատեսությունը։\n«Մենք մի շարք ասպարեզներում անսպասելի և անխուսափելի մարտահրավերների ենք բախվել», - հայտարարել է Կիմ Չեն Ընը։\n"
}