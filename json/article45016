{
    "title": "Ուրցաձոր համայնքի բնակիչները բողոքի ակցիա են իրականացնում դատախազության դիմաց",
    "text": "Ուրցաձոր համայնքի բնակիչները բողոքի ակցիա են իրականացնում դատախազության դիմաց։\n«Համայնքի ղեկավար Ռաֆիկ Անդրեասյանն ապօրինաբար է վերընտրվել՝ շահագործելով գյուղացիներին։ Ուրցաձորցիները դեմ են նրա պաշտոնավարմանը», - լրագրողների հետ զրույցում ասաց ակցիայի մասնակիցներից մեկը։\nՆա նշեց, թե դատախազության դիմաց իրենց բողոքի ձայնն են բարձրացնում՝ խնդրելով ՀՀ գլխավոր դատախազությանն արդեն հարուցված երկու քրեական գործերն ուսումնասիրել և հասցնել ավարտին։\n«Մենք մեր անվստահության ձայնն ենք բարձրացնում մարզային դատախազությանը և Վեդու քննչական կոմիտեին», - ասաց ակցիայի մասնակիցը։\n«Շատ զարմացած եմ Դավիթ Սանասարյանի բռնած դիրքից, որ նա եկավ գյուղ մի քանի ամիս առաջ, երբ գյուղացիները ընդվզում էին, իր ձեռքերը լվաց ու հեռացավ», - ասաց ակցիայի մեկ այլ մասնակից։\naysor.am\n"
}