{
    "title": "Պուտինը ստորագրեց նախկին նախագահներին ցմահ անձեռնմխելիության հնարավորություն տվող օրինագիծը |azatutyun.am|",
    "text": "azatutyun.am: Ռուսաստանի նախագահ Վլադիմիր Պուտինն այսօր ստորագրել է նախկին նախագահներին ցմահ սենատոր դառնալու հնարավորություն ընձեռող օրենքը։\nՌուսաստանում հիմա կենդանի մնացած երկու նախկին նախագահ կա՝ Դմիտրի Մեդվեդևն ու Միխայիլ Գորբոչովը, սակայն վերջինիս վրա օրենքը չի տարածվում։\nԴաշնային խորհրդի սենատորը կարող է օրինագծեր ներկայացնել պետդումա, քվեարկել խորհրդարանի վերին պալատում։ Սենատորի պաշտոնը նաև քրեական պատասխանատվությունից անձեռնմխելիություն է շնորհում, և նախկին նախագահները փաստորեն անձեռնմխելի կլինեն ցմահ։\n"
}