{
    "title": "Արցախում ավելի քան 70 տոկոսով նվազել են հերկի և ցանքսի ցուցանիշները",
    "text": "Արցախի վերահսկողության ներքո գտնվող վարելահողերում, ընթացիկ տարվա մարտի 1-ի դրությամբ իրականացվել է 21 հազար 550,9 հեկտար հերկ,նախորդ տարվա նույն ժամանակահատվածի՝  75 հազար 707 հեկտարի փոխարեն՝ նվազելով 71,5 տոկոսով:\nԱյս մասին տեղեկացնում են Արցախի ազգային վիճակագրական ծառայությունից: Ընդհանուր առմամբ՝ այս տարվա մարտի 1-ի դրությամբ՝ հացահատիկային մշակաբույսերի ցանքս է իրականացվել 19 հազար 706,1 հեկտարի չափով՝ նախորդ տարվա նույն ժամանակահատվածի՝ 69 հազար 385,6 հեկտարի փոխարեն:Այս ցուցանիշը նվազել է 71,6 տոկոսով: Հերկի աշխատանքների մասշտաբով, առաջատարը Մարտունու շրջանն է՝ 8 հազար 40,3 հա-ով (նախորդ տարի 19 հազար 104 հա), երկրորդ տեղում Մարտակերտի շրջանը՝ 7 հազար 510,6 հա (նախորդ տարի ավելի քան 102 հազար հա), երրորդ տեղում Ասկերանի շրջանը՝ 6000 հա (նախորդ տարի 13 հազար 665 հա): Հացահատիկայինների ցանքսի ցուցանիշներով առաջին տեղում նույնպես Մարտունու շրջանն է 7 հազար 52,4 հա (նախորդ տարի 16 հազար 572,1 հա):\n"
}