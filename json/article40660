{
    "title": "Վարդենիսի հիվանդանոցը կհագեցվի նոր տեխնիկայով և կշարունակի գործել\r\n\r\n |armenpress.am|",
    "text": "armenpress.am:  Վարդենիս քաղաքի հիվանդանոցը կհագեցվի նոր տեխնիկայով և բարձր մակարդակով կշարունակի գործել: Այս մասին Ազգային ժողովում ասաց ՀՀ վարչապետ Նիկոլ Փաշինյանը՝ պատասխանելով անկախ պատգամավոր Թագուհի Թովմասյանի հարցին:\n«Վարդենիսի հիվանդանոցի հետ կապված՝ կայացվել է որոշում, և այդ հիվանդանոցը կշարունակի գոյություն ունենալ, զարգանալ, քաղաքացիական հիվանդանոց կլինի, կհագեցվի նոր տեխնիկայով, կնորոգենք, և ամենաբարձր մակարդակով այդ հիվանդանոցը կշարունակի գործել»,- ասաց Փաշինյանը:\nՎարչապետը հավելեց, որ քաղաքացիական հիվանդանոցները հատկապես մեծ և արդյունավետ աշխատանք են իրականացրել ռազմական դրության ընթացքում:\n"
}