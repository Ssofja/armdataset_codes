{
    "title": "Իսրայելը մայիսի 31-ից սահմանափակում է ուղևորությունը Ռուսաստան և Արգենտինա |armtimes.am|",
    "text": "armtimes.am: Իսրայելի Առողջապահության նախարարությունը այսօր հաստատել է, որ մայիսի 31-ից Ռուսաստանը և Արգենտինան ընդգրկվելու են այն երկրների ցանկում, որտեղ հրեական պետության քաղաքացիներին արգելվում է ճանապարհորդել կորոնավիրուսի համաճարակի պատճառով:\nՆախարարությունը հիշեցրել է, որ բացի Արգենտինայից և Ռուսաստանից, «կարմիր ցուցակում» են արդեն Ուկրաինան, Եթովպիան, Բրազիլիան, Հարավային Աֆրիկան, Հնդկաստանը, Մեքսիկան և Թուրքիան:\n«Այս երկրներ մեկնելու թույլտվությունը տալիս է միայն հատուկ հանձնաժողովը: Բոլոր ուղևորները, ներառյալ նրանք, ովքեր հիվանդացել են քովիդով կամ դրա դեմ պատվաստվել են, այդ երկրներից Իսրայել վերադառնալու դեպքում պետք է կարանտին անցնեն տանը՝ համաձայն Առողջապահության նախարարություն կանոնների (14 օր կամ 10 օր՝ կորոնավիրուսի երկու բացասական թեստի դեպքում): Այս կարգը գործում է մինչև 2021 թվականի հունիսի 13-ը, բայց անհրաժեշտության դեպքում կերկարաձգվի` կապված տարբեր երկրներում քովիդի դեպքերի հետ», - ասել են մամուլի ծառայությունից:\nԱռողջապահության նախարարությունը հրապարակել է նաև այն երկրների ցուցակը, որում ներառված պետություններ ճանապարհորդելը ոչ պակաս վտանգավոր է համարվում իսրայելցիների համար:\nԱյդ երկրների շարքում են Հնդկաստանը, Աֆրիկան, Ուզբեկստանը, Ադրբեջանը, ԱՄԷ, Էստոնիան, Բուլղարիան, Բելգիան, Բելառուսը, Վրաստանը, Գերմանիան, Ֆիլիպինները, Տանզանիան, Հունաստանը, Լատվիան , Լիտվան, Չեռնոգորիան, Եգիպտոսը, Քենիան, Խորվաթիան, Ռուանդան:\n"
}