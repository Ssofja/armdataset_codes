{
    "title": "Զախարովան արձագանքել է Նավալնիի հետ կապված իրավիճակի շուրջ Արևմուտքի հայտարարություններին |tert.am|",
    "text": "tert.am: ՌԴ ԱԳՆ պաշտոնական ներկայացուցիչ Մարիա Զախարովան Россия 1 հեռուստաալիքի եթերում ելույթ ունենալով` անպարկեշտ է անվանել Ալեքսեյ Նավալնիի հոսպիտալացման վերաբերյալ արևմտյան երկրների դիրքորոշումը։\nԻնչպես փոխանցում է РИА Новости-ն, նախօրեին ՌԴ ԱԳ նախարար Սերգեյ Լավրովի հետ հանդիպմանը ԱՄՆ պետքարտուղարի տեղակալ Սթիվեն Բիգենը հայտնել էր, որ բլոգերի դեմ մահափորձի վարկածի հաստատման դեպքում ամերիկյան կողմը միջոցներ կձեռնարկի:\nԶախարովան ընդգծել է, որ Մոսկվայում նման հայտարարություններին առանց զարմանքի են վերաբերվում:\n«Իմ կարծիքով շատ տարօրինակ է, և նույնիսկ անպարկեշտ է հայտարարել պատժամիջոցների ու միջոցառումների մասին, երբ սեղանին փաստեր չկան»,- ասել է Զախարովան:  \n"
}