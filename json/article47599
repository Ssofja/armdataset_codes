{
    "title": "ՌԴ Պետդումայի պատգամավոր Լեոնիդ Կալաշնիկովի մոտ հայտնաբերվել է կորոնավիրուս |hetq.am|",
    "text": "hetq.am: ՌԴ Պետդումայի Կոմկուսի պատգամավոր, ԱՊՀ հարցերով հանձնաժողովի նախագահ Լեոնիդ Կալաշնիկովի մոտ հայտնաբերվել է COVID-19 կորոնավիրուս։ Այդ մասին գրում է «Meduza»-ն։\nԿալաշնիկովը «Интефакс»-ին հայտնել է, որ գտնվում է հիվանդանոցում և կորոնավիրուսի բուժում ստանում։ Կալաշնիկովը նշել է, որ ունի բարձր ջերմություն, սակայն միացված չէ թոքերի արհեստական շնչառության ապարատին։ \n«Սկզբից կորոնավիրուս հայտնաբերվել է իմ վարորդի մոտ, ես նրանից եմ վարակվել»,- հայտնել է պատգամավորը։\nՎերջինիս խոսքերով՝ նա մեկ շաբաթ անց է կացրել մեկուսացման մեջ, իսկ ապրիլի 20-ին ի հայտ են եկել ախտանիշներ, որից հետո հոսպիտալացվել է։ Կալաշնիկովի մոտ բժիշկները հայտնաբերել են թոքաբորբ, որն առաջացել է կորոնավիրուսի արդյունքում։ Խորհրդարանականը նշել է, որ կորոնավիրուսի թեստն ի սկզբանե բացասական արդյունք է ցույց տվել, սակայն կորոնավիրուսը հայտնաբերվել է համակարգչային տոպոգրաֆիայի օգնությամբ։ \nՍա առաջին դեպքն է, երբ կորոնավիրուս է հայտնաբերվում ՌԴ Պետդումայի պատգամավորի մոտ։ Մարտի վերջին և ապրիլի սկզբին Պետդումայում իրականացվել է պատգամավորների զանգվածային թեստավորում։ Այդ ժամանակ չէր հայտնվել հնարավոր հիվանդների վերաբերյալ։ Այն բանից հետո, երբ Կալաշնիկովի մոտ հայտնաբերվել է կորոնավիրուս, մի շարք պատգամավորներ ինքնակամ հանձնել են COVID-19 կորոնավիրուսի թեստ։ Կոմունիստական կուսակցության առաջնորդ Գենադի Զյուգանովը հայտնել է, որ կուսակցությունը չի թեստավորի իր անդամներին, քանի որ Կալաշնիկովը վերջին շրջանում չի մասնակցել հանդիպումներին։\nՇարունակությունը՝ hetq.am-ում։\n"
}