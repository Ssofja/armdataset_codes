{
    "title": "Նավալնին գիտակցության է եկել և հիշել օդանավում կատարվածի մանրամասները․ բեռլինյան կլինիկայում անվտանգությունն ուժեղացվել է |factor.am|",
    "text": "factor.am: Բեռլինի «Շարիտե» կլինիկայում գտնվող ռուսաստանցի ընդդիմադիր գործիչ Ալեքսեյ Նավալնին լիարժեք գիտակցության է եկել։ Նա արդեն կարող է խոսել և հիշել է օդանավում՝ մինչև գիտակցությունը կորցնելը տեղի ունեցածի մանրամասները։\nԱյս մասին գրում է kp.ru-ն՝ վկայակոչելով գերմանական Der Spiegel պարբերականը։ Նշվում է նաև, որ իրավապահներն ուժեղացրել են Նավալնու պահպանությունը։ Նոր հարձակման վտանգի պատճառով ոստիկանության աշխատակիցների թիվը բեռլինյան կլինիկայում ավելացվել է։\n«Բեռլինի ոստիկանությունը ցանկանում է կանխել պացիենտի սպանության հետագա փորձը։ Եթե Նավալնու վիճակը շարունակի բարելավվել, կարող են նրա մոտ այցելուների թողնել։ Նա կրկին կարողանում է խոսել և հիշում է Մոսկվա ուղևորվող օդանավում տեղի ունեցածի մանրամասները։ Նրա հայտարարությունները կարող են վտանգավոր լինել հարձակման հետևում կանգնածների համար»,- գրել է գերմանական պարբերականը։\n"
}