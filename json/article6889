{
    "title": "Աբովյանի N1 դպրոցում աշակերտները շրջափակել են նորանշանակ տնօրենի աշխատասենյակը |armtimes.com|",
    "text": "armtimes.com: Կոտայքի մարզի Աբովյան քաղաքի Խաչատուր Աբովյանի անվան համար 1 ավագ դպրոցի անձնակազմն այսօր վաղ առավոտից դպրոցում դարձյալ բողոքի ցույց է անում:Աշակերտները շրջափակել են նորանշանակ տնօրեն Քարմիլե Առաքելյանի աշխատասենյակի մուտքը: Տնօրենն, ի դեպ, նշանակվելուց հետո այսօր առաջին անգամ է կարողացել մտնել դպրոց եւ արդեն աշխատասենյակում է։ Բողոքի ցույցի մասնակիցների պահանջն է, որ նոր տնօրենը հեռանա՝ դպրոց վերադառնա  նախկին տնօրեն Մետաքսյա Բաբայանը:Ակցիայի մասնակից ուսուցիչներից  Հայկ Փայտյանը նշեց, որ պայքարը չի դադարի այնքան, քանի դեռ նոր տնօրենը դպրոցից չհեռանա:«Չենք դադարի մինչև չգնա: Չգիտեմ այսքանից հետո նոր տնօրենը ինչպես է նայելու երեխաների աչքերին»,- ասաց Փայտյանը:Դպրոց են հրավիրվել նաև ոստիկաններ, ովքեր փորձում են հանդարտեցնել իրավիճակը։\n"
}