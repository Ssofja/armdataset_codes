{
    "title": "Ստեփանծմինդա-Լարս ավտոճանապարհը կրկին փակվել է",
    "text": "Այսօր՝ ժամը 13:50-ի դրությամբ, Մցխեթա-Ստեփանծմինդա-Լարս ավտոճանապարհը փակ է բոլոր տեսակի տրանսպորտային միջոցների համար՝ Գուդաուրի-Կոբի ճանապարհահատվածում ձնահյուսի վտանգավորության պատճառով։ Այդ մասին հայտնում է Հայաստանի տարածքային կառավարման և ենթակառուցվածքների նախարարությունը՝ վկայակոչելով Վրաստանի տարածաշրջանային զարգացման և ենթակառուցվածքների նախարարության ճանապարհային դեպարտամենտից ստացած տեղեկատվությունը։\nԵղանակային անբարենպաստ պայմանների պատճառով ռուս - վրացական սահմանի Վերին Լարսի անցակետի մոտ կուտակված են Հայաստանից մեկնող և Հայաստան ժամանող հարյուրավոր բեռնատարներ։\n"
}