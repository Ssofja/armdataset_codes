{
    "title": "Համայնքի նվիրատվությունները թափանցիկ դարձնելու «Լուսավոր Հայաստանի» առաջարկը մերժվեց |hetq.am|",
    "text": "hetq.am: Խորհրդարանը երկրորդ ընթերցմամբ մերժեց «Լուսավոր Հայաստան» խմբակցության օրենսդրական առաջարկը, որով խմբակցությունը ցանկանում էր առավել թափանցիկ դարձնել համայնքին արված նվիրատվությունները:\nԸստ նախագծի` համայնքի ավագանին իր որոշմամբ հավանություն է տալիս նվիրատվության ընդունմանն այն դեպքում, երբ համայնքը նվիրառու է, ինչից հետո միայն նվիրատվության պայմանագիրը կարող է համարվել կնքված, իսկ նվերը՝ ընդունված: Նախագիծը մերժվեց 36 կողմ,  77 դեմ ձայներով` չնայած ընդունվել էր առաջին ընթերցմամբ:\nԴեմ քվեարկեց քաղաքական մեծամասնությունը: Մինչ քվեարկությունը վարման կարգով խոսեց «Իմ քայլը» խմբակցության պատգամավոր Վարազդատ Կարապետյանը` ասելով, որ նախագծում իրավական ու բովանդակային խնդիրներ կան, ինչպես` մարաթոնների ժամանակ արված նվիրատվությունների հարցը:\nՆախագծի հիմնական զեկուցող Անի Սամսոնյանը հակադարձեց` պատգամավորի բարձրաձայնած հարցը այս նախագծով չի կարգավորվում, մարաթոնների ժամանակ արված նվիրատվություններն այսպես, թե այնպես թափանցիկ են:\n"
}