{
    "title": "Գերմանիայի ոստիկանությունը շուրջօրյա վերահսկողության տակ է առել ԲԿ-ն, որտեղ Նավալնին է բուժվում |azatutyun.am|",
    "text": "azatutyun.am: Գերմանական ոստիկանությունը շուրջօրյա վերահսկողության տակ է առել Բեռլինի «Շարիտե» հիվանդանոցը, որտեղ բուժում է ստանում ռուսաստանցի ընդդիմադիր գործիչ Ալեքսեյ Նավալնին: МБХ медиа-ի (հիմնադրված ռուսաստանցի ընդդիմադիր գործիչ Միխայիլ Խոդորկովսկիի կողմից) տվյալներով` հիվանդանոցի մոտ հերթապահում են ոստիկանական մի քանի ավտոբուսներ, ինչպես նաև ոստիկանական խմբեր կան հիվանդանոցի մերձակայքում:\nՆավալնին Բեռլին է տեղափոխվել օգոստոսի 22-ի վաղ առավոտյան։ Կրեմլի կոշտ քննադատի առողջական վիճակը կտրուկ վատթարացել էր 3 օր առաջ Տոմսկից Մոսկվա թռչող օդանավում, որի անձնակազմը ստիպված էր եղել արտակարգ վայրէջք կատարել Օմսկում: Այստեղ 44-ամյա Նավալնիին անգիտակից վիճակում տեղափոխել էին հիվանդանոցի վերակենդանացման բաժանմունք:\n"
}