{
    "title": "Մատենադարանի հետնամասում բռնկված հրդեհը մարված է",
    "text": "Երևանի Սարալանջի խճուղում՝ Մատենադարանի հետնամասում, բռնկված հրդեհը մարվել է, հայտնում է Արտակարգ իրավիճակների նախարարությունը:\nԵրեկ երեկոյան ԱԻՆ-ում ահազանգ էր ստացվել, որ այդտեղ տարբեր օջախներով այրվում է խոտածածկ տարածք։\nԴեպքի վայր էին մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատներից վեց մարտական հաշվարկ, Փրկարարական ուժերի վարչության հատուկ նշանակության փրկարարական աշխատանքների իրականացման կենտրոնից երկու փրկարարական խմբեր, Հրդեհաշիջման և փրկարարական աշխատանքների կազմակերպման բաժնի օպերատիվ խումբը և Բժշկական ապահովման վարչության հերթապահ բժիշկը։\nՀրդեհը մեկուսացվել էր ժամը 22։08-ին, մարվել՝ 23:59-ին։ Մոտ 2.5 հա տարածքում այրվել են խոտածածկույթ, թփուտներ և կոճղեր:\n"
}