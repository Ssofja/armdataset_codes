{
    "title": "Կորոնավիրուսային իրավիճակը գնալով ծանրանում է. 700 պացիենտ գտնվում է ծանր, 125-ը՝ ծայրահեղ ծանր վիճակում. փոխնախարար |armtimes.com|",
    "text": "armtimes.com: Սիրելի հայրենակիցներ, Հայաստանի Հանրապետությունում Covid-19 համավարակով պայմանավորված իրավիճակը գնալով ծանրանում է: Այս մասին ֆեյսբուքյան իր էջում գրել է Առողջապահության փոխնախարար Գեւորգ Սիմոնյանը:\n«Երևանում և ՀՀ մարզերում 14 բժշկական կենտրոն ամբողջությամբ կամ մասնակի վերապրոֆիլավորվել են կովիդ կենտրոնների։\nԾավալված 1798 մահճակալային ֆոնդից 1563-ը արդեն զբաղված են (87%)։\nՇուրջ 700 պացիենտ գտնվում է ծանր վիճակում, 125-ը՝ ծայրահեղ ծանր, 53-ը միացված են թոքերի արհեստական օդափոխության սարքերին:\nՇտապ օգնության բրիգադները աշխատում են ծայրահեղ ծանրաբեռնվածությամբ՝ օրական սպասարկելով 2000-3000 կանչ»,- նշել է փոխնախարարը:\n"
}