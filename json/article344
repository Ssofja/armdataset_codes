{
    "title": "Գալուստ Սահակյանի որդին ներգրավվել է որպես մեղադրյալ ՔԿ-ում քննվող քրեական գործով\r\n |armtimes.com|",
    "text": "armtimes.com: ԱԺ նախկին նախագահ Գալուստ Սահակյանի որդին՝ Արման Սահակյանը, ներգրավվել է որպես մեղադրյալ Քննչական կոմիտեում քննվող քրեական գործի շրջանակում։\nՏեղեկությունը ՀԺ-ի հետ զրույցում հաստատեց ՀՀ ՔԿ տեղեկատվության եւ հասարակայնության հետ կապերի բաժնի պետի պաշտոնակատար Ռիմա Եգանյանը:\n«Արման Սահակյանը մի քանի այլ անձանց հետ Երևանի դպրոցներից մեկին կից հողակտորի օտարման հետ կապված քրեական գործի շրջանակում ներգրավվել է որպես մեղադրյալ»,- ասաց Եգանյանը` հավելելով, որ նախաքննությունը շարունակվում է։ Թե կոնկրետ ինչ հոդվածով է նա ներգրավվել որպես մեղադրյալ, Քննչական կոմիտեն կհայտնի ավելի ուշ։\nՆշենք, որ Սահակյանը 2011-2018 թթ աշխատել է Կառավարությանն առընթեր պետական գույքի կառավարման վարչության պետի պաշտոնում։\n"
}