{
    "title": "Հայաստանն ու Ղազախստանը առողջապահության ոլորտում համագործակցություն կսկսեն",
    "text": "Հայաստանի կառավարության այսօրվա նիստի ընթացքում հավանություն ստացավ մի նախագիծ, որի հիման վրա Հայաստանն ու Ղազախստանը առողջապահության ոլորտում համագործակցություն կհաստատեն։ Դրա համար կկնքվի համաձայնագիր, որը կնախապատրաստի հայկական կողմը։\nՆախագծի հիմնավորման մեջ ասվում է, որ հաշվի առնելով այն հանգամանքը, որ Ղազախստանը նույնպես ԵԱՏՄ անդամ է և նախատեսվում է ավելի սերտ փոխգործակցություն, ՀՀ առողջապահության նախարարությունը կարևորում է այդ պետության հետ առողջապահության ոլորտում  միջգերատեսչական համաձայնագրի կնքումը։\nՀամաձայնագրի նախնական տարբերակն արդեն հրապարակվել է, և ըստ դրա ոլորտի համագործակցությունը ներառելու է մասնավորապես այս ուղղությունները․\n\nշարունակական բժշկական կրթություն,\nդեղերի որակի վերահսկում\nառողջապահական ծառայությունների բարելավում\nհիգիենիկ-հակահամաճարակային հսկողություն:\n\n"
}