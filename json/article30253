{
    "title": "Նոր զարգացումներ Ամուլսարի ծրագրի շուրջ |hetq.am|",
    "text": "hetq.am։ Նախորդ տարվա վերջ Լիդիանը դիմել էր Օնտարիոյի Արդարության Գերագույն Դատարան (անգլերեն` Ontario Superior Court of Justice) «Ընկերությունների պարտատերերի կարգավորման» օրենքի (անգլերեն` Companies' Creditors Arrangement Act) ներքո պաշտպանություն ստանալու նպատակով: Վերջինս ստացել էր այդ պաշտպանությունը` նախնական մինչև այս տարվա հունվարի 23-ը:\n2020 թվականի հունվարի 23-ին Լիդիանը հայատարարություն է տարածել, որով ասվում է, որ այս պաշտպանությունը երկարաձգվել է մինչև 2020 թվականի մարտի 2-ը:\nԿանադական դատարանին ուղղված փաստաթղթերում Լիդիանի հնարավոր վաճառքի և արբիտրաժային գործընթացի վերաբերյալ, տեղ են գտել հետևյալ ուշագրավ տեղեկությունները:\nBMO Nesbitt Burns Inc. (BMO) ներդրումային բանկը 2018-ի սկզբից մինչև 2019-ի սկիզբ օգնում էր Լիդիան ընկերությունների խմբին Լիդիան Արմենիայի հնարավոր վերաֆինանսավորման կամ վաճառքի հարցում: Ըստ Լիդիանի, ծրագրի նկատմամբ առաջացած մի քանի պոտենցիալ հետաքրքրություններ չեն հանգեցրել առարկայական առաջարկների` «ապօրինի» շրջափակման և ՀՀ կառավարության վարքագծի պատճառով:\n2019 հոկտեմբերին Լիդիանը կրկին ներգրավում է BMO ընկերությանը վաճառքի և ներդրումների որոնման պրոցես սկսելու համար (անգլերեն` Sale and investment solicitation process - SISP)` հիմնվելով ՀՀ կառավարության այն հայտարարության վրա, որ վերջինս սատարում է ELARD-ի աուդիտի արդյունքները և կաջակցի Ամուլսար ծրագրի վերաբացմանը: Ըստ Լիդիանի, «շրջափակման և Հայաստանում տիրող վիճակի» պատճառով ծրագրի նկատմամաբ քիչ հետաքրքրություններ են առաջացել: Նաև նշվում է, որ Կանադական դատարանի պաշտպանության ներքո գտնվելու ժամանակահատվածում Լիդիանը շարունակելու է պոտենցիալ գնորդի հետ սկսված քննարկումները:\n2019 հոկտեմբերից սկսած BMO-ն Լիդիանին օգնում է նաև արբիտրաժային գործընթացի ֆինանսավորում գտնելու հարցում և այս պահին որոշ ընկերությունների կողմից չպարտավորեցնող հետաքրքրություններ են ծագել:\nՀամաձայն այս նույն աղբյուրի, 2019 թվականի նոյեմբերի 30-ի դրությամբ Լիդիանի խոշոր բաժնետերերը և պարտատերերը հետևյալ կազմակերպություններն են:\nՇարունակությունը՝ hetq.am-ում\n"
}