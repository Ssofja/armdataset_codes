{
    "title": "Թուրքիան փակում է Եվրոպայի հետ սահմանները |ermenihaber.am|",
    "text": "ermenihaber.am: Թուրքիան կորոնավիրուսի համավարակի պատճառով փակում է Եվրոպայի հետ սահմանները, որոնք ավելի վաղ բացվել էին փախստականների համար։\nԹուրքիայի ներքին գործերի նախարարությունը համապատասխան որոշման մասին շրջաբերական է ուղարկել 81 նահանգների նահանգապետարաններ։ Ըստ այդմ՝ մարտի 19-ից (0:00-ից սկսած) փակվում են Թուրքիայի և Հունաստանի ու Բուլղարիայի միջև եղած ցամաքային սահմանային անցակետերը,  ինչպես նաև դադարեցվում է երկաթուղային կապը։ Միևնույն ժամանակ դադարեցվում են նաև Հունաստանի հետ ծովային ճանապարհով իրականացվող ուղևորափոխադրումները։\nՈրոշման համաձայն՝ նույն ժամանակ կարգելվի նաև Հունաստանի և Բուլղարիայի քաղաքացիների, ինչպես նաև՝ վերջին 14 օրվա ընթացքում այդ երկրներում եղած երրորդ երկրների քաղաքացիների մուտքը Թուրքիա։ Նշվում է, որ այդ միջոցառումները պայմանավորված են կորոնավիրուսի տարածումը կանխարգելելու նպատակով։\n"
}