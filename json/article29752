{
    "title": "Այս մանկապարտեզը կառուցվում է ապօրինի կառուցված ռեստորանների օրինականացման արդյունքում ձևավորված գումարների հաշվին. վարչապետ |lragir.am|",
    "text": "lragir.am: «Պիտի ընենց գյուղապետ ընտրեք, որ չգողանա, ընենց կառավարություն ընտրեք, որ չգողանա, հանգիստ հարկերը վճարեք, ապրեք»,- այսօր Արամուս գյուղում բնակիչների հետ հանդիպման ժամանակ ասաց վարչապետ Նիկոլ Փաշինյանը։\nՆա Արամուսում ծանոթացավ մանկապարտեզի շինաշխատանքներին։\nԳյուղում 40 տարվա ընթացքում առաջին անգամ այստեղ մանկապարտեզ է կառուցվում, 150 երեխաների համար։ Համայքնի ղեկավարն ասաց՝ 433 մլն դրամ է ծրագրի արժեքը։ Այս միջոցներն ապօրինի շինությունների՝ հիմնականում խոշոր ռեստորանների օրինականացման հաշվին մուտք արված միջոցներն են։\n«Դա էլ է հետաքրքիր փաստ՝ փաստորեն այս մանկապարտեզը կառուցվում է ապօրինի կառուցված ռեստորանների օրիկնականացման արդյունքում ձևավորված գումարների հաշվին։ Հիմա մանկապարտեզը կառուցվում է, գազաֆիկացումն արվում է, ճանապարհը կկառուցվի, մնում է հողերը մշակենք, արտահանենք, գործերներս լավ կլինի։ Գույքահարկը վճարեք, որ ավելի շատ ծրագրեր իրականացնենք։ Ես շատ եմ կարևորում դա, որ բոլորս հասկանանք՝ մեր վճարած գույքահարկը սա է»,- ասաց վարչապետը։\n"
}