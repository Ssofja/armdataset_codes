{
    "title": "2020-ի նոյեմբերի 14-ից մինչ օրս Արցախ է վերադարձել 47 475 մարդ\r\n |1lurer.am|",
    "text": "1lurer.am: Հրադադարի ռեժիմը պահպանվում է շփման գծի ողջ երկայնքով: Այս մասին հայտնում են ՌԴ պաշտպանության նախարարությունը:\nԱպահովվում է քաղաքացիների անվտանգ վերադարձն իրենց մշտական ​​բնակության վայրեր, տրամադրվում է մարդասիրական օգնություն, վերականգնվում են քաղաքացիական ենթակառուցվածքները:\nՌուս խաղաղապահներն օրվա ընթացքում ապահովել են Հայաստանի տարածքից 188 տեղահանվածի անվտանգ վերադարձն Արցախ: Ընդհանուր առմամբ, 2020-ի նոյեմբերի 14-ից մինչ օրս Արցախի նախկին բնակության վայրեր է վերադարձել 47 475 մարդ:  \nՌԴ ՊՆ ականազերծման միջազգային կենտրոնի մասնագետներն Արցախում ականազերծման ժամանակ 2020-ի նոյեմբերի 23-ից չպայթած զինամթերքից մաքրել են 426.9 հա տարածք, 160.8 կմ ճանապարհ, 617 բնակելի շենք, այդ թվում՝ 22 սոցիալական նշանակության օբյեկտ, հայտնաբերվել և վնասազերծվել է 19652 պայթյունավտանգ առարկա:\nՌուսաստանի բժշկական բրիգադը Ննգի գյուղում (Ստեփանակերտից 40 կմ արևելք) ամբուլատոր և պոլիկլինիկական օգնություն է ցուցաբերել 18 բնակչի, այդ թվում 3 երեխայի: Ընդհանուր առմամբ, ռուս ռազմական բժիշկները օգնություն են ցուցաբերել Արցախի 1109 բնակչի, այդ թվում՝ 138 երեխայի:\nՌուսաստանի խաղաղապահ զորակազմը, համագործակցելով ԿԽՄԿ-ի և Արցախի ԱԻՆ ներկայացուցիչների հետ, շարունակում է ռազմական գործողությունների ընթացքում զոհվածների աճյունների որոնումն ու փոխանցումը:  \nՀակամարտության ժամանակ անհետ կորածների մասին տեղեկություն հավաքելու նպատակով թեժ գծի աշխատանքի ընթացքում ստացվել է 563 հեռախոսազանգ: Բոլոր դիմումները փոխանցվել են կողմերի հաշտեցման կենտրոնի որոնողական խմբերին:\n"
}