{
    "title": "Թուրքիայում մինչև օրս կորոնավիրուսով վարակվել է 152․587 մարդ |ermenihaber.am|",
    "text": "ermenihaber.am: Թուրքիայում մայիսի 20-ին նոր տեսակի կորոնավիրուսից (Covid-19) մահացել է 23 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆախարարը նշել է, որ 1 օրվա ընթացքում կատարված 20․838 թեստի արդյունքում հաստատվել է կորոնավարակի 972 նոր դեպք։ Նույն ժամանակահատվածում գրանցվել է վարակակիրների մահվան 23 դեպք, իսկ ապաքինման 1․092 դեպք։\nԸստ պաշտոնական տվյալների` Թուրքիայում մինչև օրս համավարակից ընդհանուր առմամբ ապաքինվել է 113.987 մարդ, իսկ 877 հիվանդ էլ գտնվում է վերակենդանացման բաժանմունքում։\nԱյսպիսով, վերջին տվյալների համաձայն՝ Թուրքիայում ընդհանուր առմամբ արձանագրվել է վարակման 152․587, իսկ մահվան 4․222 դեպք։ Թեստավորումների թիվն էլ հասել է 1․696․355-ի։\nԹուրքիայում կորոնավիրուսի պիկը գրանցվել է ապրիլի վերջին։ Այժմ, ըստ հրապարակված տվյալների, երկրում կորոնավիրուսի վարակման դեպքերի թիվն աստիճանաբար նվազում է։\n"
}