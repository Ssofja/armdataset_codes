{
    "title": "Միլանից ու Հռոմից ժամանած բոլոր ուղևորները զննում են անցել. ԱԱՏՄ",
    "text": "ՀՀ առողջապահական և աշխատանքի տեսչական մարմինն անվտանգության հատուկ միջոցառումներ է ձեռնարկել «Զվարթնոց» օդանավակայանում։ Ինչպես հայտնում են ԱԱՏՄ-ից, ժամանող ուղևորների շփումն օդանավակայանում այլ ուղևորների հետ հնարավորինս բացառվել է։\nՆրանք չեն անցել ազատ առևտրի գոտու տարածքով (duty free), դուրս են եկել հնարավորին չափ կարճ ճանապարհով։ Օդանավակայանում ևս ջերմաչափվել են ու անցել վարակիչ հիվանդություններին բնորոշ ախտանիշերի արտաքին զննում։ Բոլոր ուղևորների համար լրացվել են հասցեական քարտեր։\nԱյս ուղևորների հետագա առողջական վիճակը կլինի ՀՀ առողջապահության նախարարության հսկողության ներքո։\n"
}