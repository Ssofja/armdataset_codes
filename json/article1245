{
    "title": "Լիլիթ Թադևոսյանի ընտրվելու պարագայում դատական համակարգը շահելու է. Մակունց\r\n |1lurer.am|",
    "text": "1lurer.am: Հանրության ներդաշնակությունը, համերաշխությունը, երջանկությունը մեծապես կախված են արդարության զգացողությունից, իրավունքների իրացումից և դրանց պաշտպանության աստիճանից: Այդ մասին ԱԺ ամբիոնից հայտարարեց «Իմ քայլը» խմբակցության ղեկավար Լիլիթ Մակունցը՝ Վճռաբեկ դատարանի նախագահի թեկնածության քննարկման ժամանակ:  \nՆա նշեց, որ այդ արժեքների առանցքային պատասխանատուն դատաիրավական համակարգն է: «Պատահական չէ, որ դատական համակարգի առանցքային ներկայացուցիչներին ընտրում է Ազգային ժողովը: ԱԺ պատգամավորները դատական համակարգի ներկայացուցիչներին ընտրելիս առաջնորդվում են ոչ միայն նրանց հմտություններով, այլև այն բոլոր արժեքային առաջնահերթություններով, որոնք թեկնածուն ունի պաշտպանելու քաղաքացու իրավունքները»,- ասաց Մակունցը:\nՆա գոհունակություն հայտնեց, որ Լիլիթ Թադևոսյանը չի արձագանքել քաղաքական հարցադրումներին՝ անառիկ պահելով դատական համակարգը: «Կարծում եմ՝ դատական համակարգը մեծապես շահելու է, եթե դուք ընտրվեք Վճռաբեկ դատարանի նախագահ»,- նշեց «Իմ քայլը» խմբակցության ղեկավարը:  \n"
}