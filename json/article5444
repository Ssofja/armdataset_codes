{
    "title": "Ռայնիսի փողոցի թիվ 3 հասցեում պայթյունը տեղի է ունեցել գազի արտահոսքից․ ԱԻՆ",
    "text": "Օգոստոսի 26-ին՝ ժամը 07:18-ին Ճգնաժամային կառավարման ազգային կենտրոն ահազանգ է ստացվել, որ Երևանի Ռայնիսի փողոցի թիվ 3 հասցեում գազի արտահոսքից տեղի է ունեցել պայթյուն, շենքը մասնակի փլուզվել է։ Այս մասին հայտնում է ԱԻՆ-ը։\nԴեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատներից յոթ մարտական հաշվարկ, ճգնաժամային կառավարման ազգային կենտրոնի, Հրդեհաշիջման և փրկարարական աշխատանքների կազմակերպման բաժնի օպերատիվ և բուժապահովման վարչության հերթապահ խմբերը։\nԴեպքի վայրում են գտնվում ՀՀ վարչապետ Ն․ Փաշինյանը  և ԱԻ նախարար Ֆ․ Ցոլակյանը։\nԱվելի վաղ ՀՀ վարչապետի օգնականը հայտնել էր, որ պայթյունի հետևանքով 2 հոգի փլատակների տակ է։\n"
}