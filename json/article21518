{
    "title": "Կարծում եմ՝ ՀԱՊԿ-ը և ՌԴ-ն կարձագանքեն. Մակունց |1lurer.am|",
    "text": "1lurer.am: Հայաստանի իշխանությունները, ելնելով Հայաստանի անվտանգության շահերից, դիմել են ՀԱՊԿ և ՌԴ՝ ՀՀ սուվերեն տարածք ներթափանցման կապակցությամբ՝ աջակցություն ստանալու ակնկալիքով: Այդ մասին ԱԺ-ում ասաց «Իմ քայլը» խմբակցության ղեկավար Լիլիթ Մակունցը՝ հույս հայտնելով, որ դաշնակիցները կարձագանքեն:\nՄակունցը հիշեցրեց, որ ԱԳ նախարարի պաշտոնակատարը հանդիպումներ է ունենում տարբեր երկրների գործընկերների հետ, և այդ հանդիպումներից մեկն էլ երեկ է եղել: Նա վստահեցրեց, որ իրենք բոլոր հնարավոր հարթակներով այդ մասին խոսում են:\n«Կոչ եմ անում՝ այն տրամադրությունները, որոնք, ցավոք, հանրության որոշ շրջանակում կան, չբերել խորհրդարան և փորձել հավասարակշռված դիրքերից խոսել և ներկայացնել ՀՀ շահերը: Կարծում եմ, որ մենք դեռևս արձագանք կստանանք»,- ասաց Մակունցը:\n"
}