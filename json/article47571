{
    "title": "Մեզ պետք է համախմբվել․ Արայիկ Հարությունյանը պատերազմին ֆիզիկական մասնակցության կոչ արեց",
    "text": "Արցախի Հանրապետության նախագահ Արայիկ Հարությունյանը հատուկ տեսաուղերձ է հրապարակել ստեղծված իրավիճակի և անելիքների վերաբերյալ:\n«Սեպտեմբերի 27-ին Ադրբեջանի, Թուրքիայի և միջազգային ահաբկեչության կողմից Արցախի և հայ ժողովրդի դեմ սանձազերծված լայնածավալ պատերազմը շարունակում է։ Պաշտպանության բանակը շարունակում է հերոսաբար դիմադրել և ուժգին հակահարված հասցնել թշնամուն՝ պատճառելով նրան մարդկային և զինտեխնիկայի ահռելի կորուստներ։\nՄարտերի ընթացքում իրենց լավագույնս են դրսևորում մայր Հայաստանիից և սփյուռքից ժամանած մեր հայրենակիցները։ Հատուկ ուզում եմ ընդգծել հայրենիքի պաշտպանության գործում մեծ ներդրում ուենցած և պատերազմի հարուստ փորձ ունեցող մեր մարտական ընկերների մասնակցությունը, ինչպես նաև ժամկետային մեր հերոս զինծառայողներին։\nՄենք տեսնում ենք Ռուսաստանի Դաշնության և միջազգային հանրության ակտիվ ջանքերը պատերազմական գործողություննի դադարեցման ուղղությամբ և բարձր ենք գնահատում այդ ջանքերը։ Վերջերս եռակողմ ձևաչափով տեղի է ունեցել հանդիպում՝ ՌԴ նախագահի նախաձեռնությմաբ, և հայտարարություն է արվել գոնե հումանիտար հրադադարի հետ կապված և վերսկսելու բանակցությունները։ Բայց ինչ է տեղի ունեցել։\nՀակառակորդը, օգտվելով առիթից, արդեն այդ հայտարարության հաջորդ օրվանից սկսել է ավելի հուժկու մարտական գործողություններ ճակատի համարյա ամբողջ երկայնքով՝ մանավանդ հարավային ուղղությամբ։ Հակառակորդին հաջողվել է ինչ-որ տեղ մխրճվել, ինչ-որ տեղ ունենալ հաջողություններ և օր օրի ճակատը տեղափոխել ավելի խորը տարածքներ։ Հասկանում ենք, որ հակառակորդին զինադադար ստիպելու համար ունենք մեկ ճանապարհ՝ պարտադրել զինադադար։ \nՄենք կողմ ենք առանց նախապայմանների սկսել մեր ստանձնած հումանիտար առաքելության պատասխանատվությունը և հետագայում շարունակել բանակցությունները խաղաղ ճանապարհով, չնայած արդեն իսկ անհնարին է խաղաղ ճանապարհով, բայց ուշ չէ։ Հակառակորդն ընտրել է այլ ճանապարհ, ընտրել է բնաջնջել արցախահայությանը, հետո, հաջողության դեպքում, նաև Հայաստանը․ այս ձեռագիրը մենք տեսնում ենք։\nՄենք ավելի ծանր ժամանակներ էլ ենք ունեցել, երբ մարտական գործողություններն ընթանում էին Գանձասարի մատույցներում, Ասկերանի, Մարտունու, Հադրութի․ մեզ հաջողվել է հաղթել, որովհետև հավատում էինք հաղթակնակին։\nԱյսօր էլ հավատում ենք, որ հաղթելու ենք։ Մեզ պետք է համախմբվել, միավորվել և մասնակցել մարտական գործողություններին։ Ակնկալում ենք սփյուռքում ապրող ղարաբաղցիների, Հայաստանում ապրող մեր եղբայրների․ Օրհասական պահն է այսօր, հայրենիքը պահելու և չպահելու, պատվով ապրելու և չապրելու։\nԿոչ եմ անում ոչ միայն նյութական, այլև ֆիզիկական մասնակցության, մենք դրա կարիքը զգում ենք։\nՄենք հաղթելու ենք»։\n"
}