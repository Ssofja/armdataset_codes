{
    "title": "Կարմիրգրքյան ջրաշուշանի ոչնչացմանը նպաստող ցանկացած գործողություն ենթակա է վարչական տույժի. ՇՄՆ",
    "text": "Շրջակա միջավայրի նախարարությունը բազմաթիվ ահազանգեր է ստանում, որ Երևանի փողոցներում վաճառվում է Հայաստանի Հանրապետության Կարմիր գրքում գրանցված ջրաշուշանը, ինչպես նաև, համացանցում են հայտնվում արշավականների և զբոսաշրջիկների կողմից արված լուսանկարներ, որտեղ երևում է, թե ինչպես են խաթարվում էկոլոգիական համակարգերը։\n \n \n \n«Վարչական իրավախախտումների վերաբերյալ» ՀՀ օրենսգրքի 93-րդ հոդվածի համաձայն՝ Հայաստանի Հանրապետության Կարմիր գրքում գրանցված բույսերը, կամ այդպիսի բույսերի արմատները, ծաղիկները, պտուղները ինքնագլուխ հավաքելը առաջացնում է տուգանքի նշանակում քաղաքացիների նկատմամբ` սահմանված նվազագույն աշխատավարձի ութսունապատիկի չափով (80.000 ՀՀ դրամ), իսկ պաշտոնատար անձանց նկատմամբ` հարյուրհիսնապատիկի չափոց (150.000 ՀՀ դրամ)»,- ասված է ՇՄ նախարարության հաղորդագրության մեջ:\n"
}