{
    "title": "Մոսկվան աջակցում է ՀՀ-ին Վարշավայում կայանալիք միջոցառումներին չմասնակցելու հարցում. ՌԴ ԱԳՆ |armtimes.com|",
    "text": "armtimes.com: Ռուսաստանն աջակցում է Հայաստանին Լեհաստանի մայրաքաղաք Վարշավայում Երկրորդ աշխարհամարտի 80-ամյակին նվիրված միջոցառումներին չմասնակցելու հարցում:\nԱյս մասին հայտարարել է ՌԴ ԱԳՆ պաշտոնական ներկայացուցիչ Մարիա Զախարովան:\nԱվելի վաղ ՀՀ ԱԳ նախարար Զոհրաբ Մնացականյանը, մեկնաբանելով վարչապետ Փաշինյանի՝ միջոցառումներին չմասնակցելու մասին լուրը, հայտնել էր, որ Հայրենական մեծ պատերազմի թեման շատ զգայուն է ՀՀ-ի համար: Նա հիշեցրել էր, որ Հայաստանն այն ժամանակ, լինելով ԽՍՀՄ-ի մաս, մեծ ներդրում է ունեցել ընդհանուր հաղթանակին հասնելու գործում:\nԶախարովան հայտարարել է, որ տեղյակ է այդ հայտարարության մասին եւ ամբողջությամբ աջակցում է դրան: «Մեր բոլոր գործընկերներն աջակցում են այդ հայտարարությանը», - ասել է նա բրիֆինգի ժամանակ, գրում է EADaily-ին:\nՌԴ ԱԳՆ-ում հիշեցրել են, որ ընդհանուր հաղթանակը չի կարելի է բաժանել ոչ ներկայիս անկախ պետությունների, որոնք ժամանակին եղել են ԽՍՀՄ-ի մաս, ոչ էլ պատերազմի ժամանակվա դաշնակիցների միջեւ:\n"
}