{
    "title": "Քոչարյանի և մյուսների գործով դատական նիստը հետաձգվել է Սեյրան Օհանյանի՝ Արցախում լինելու պատճառով",
    "text": "Ռոբերտ Քոչարյանի և մյուսների գործով սեպտեմբերի 29-ին՝ ժամը 13:00-ին, նշանակված դատական նիստը հետաձգվել է: Այս մասին Քոչարյանի փաստաբանական թիմին հայտնել են նիստը նախագահող դատավոր Աննա Դանիբեկյանի աշխատակազմից։\n«Ըստ տեղեկության՝ նման որոշման հիմք է եղել միայն Սեյրան Օհանյանի պաշտպան Կարեն Մեժլումյանի դիմումն այն մասին, որ սահմանային լարվածության այս օրերին գեներալ-գնդապետ Օհանյանը գտնվում է Արցախի Հանրապետությունում»,- հայտնում են փաստաբանական թիմից։\nՀաջորդ դատական նիստի օրվա և ժամի վերաբերյալ կտրվի լրացուցիչ տեղեկություն։\n"
}