{
    "title": "ՔՊ վարչությունը քննարկել է հանրաքվեի հետ կապված հարցեր\r\n |armtimes.com|",
    "text": "armtimes.com: Այսօր «Քաղաքացիական պայմանագիր» կուսակցության գրասենյակում տեղի է ունեցել վարչության նիստը: Նիստին ներկա էին ՀՀ վարչապետ Նիկոլ Փաշինյանը, փոխվարչապետ Տիգրան Ավինյանը, ԱԺ նախագահ Արարատ Միրզոյանը, վարչապետի աշխատակազմի ղեկավար Էդուարդ Աղաջանյանը, մի շարք նախարարներ եւ պատգամավորներ:\nՆիստից հետո Տարածքային կառավարման և ենթակառուցվածքների նախարար Սուրեն Պապիկյանը լրագրողների հետ զրույցում ասաց, որ քննարկվել են հանրաքվեի հետ կապված հարցեր, մասնավորապես՝ նախընտրական շտաբ ձեւավորելու հարցը:\nԷդուարդ Աղաջանյանն էլ ասաց, որ բացի հանրաքվեի հետ կապված հարցերից, քննարկվել են նաեւ կուսակցությանը առնչվող հարցեր, սակայն կոնկրետ որոշումներ դեռ չկան:\n"
}