{
    "title": "Գիտաշխատողները, մանկավարժներն ու բուժաշխատողները՝ նախընտրական ցուցակներում |civilnet.am|",
    "text": "civilnet.am: Ազգային ժողովի պատգամավոր դառնալու հավակնություն ունի 2 528 թեկնածու։ Նրանցից 830-ը գործազուրկ են։ «Հայոց արծիվներ» կուսակցության ինքնաբացարկից հետո ամենաշատ գործազուրկները Հայաստանի Դեմոկրատական կուսակցությունում են՝ 45 հոգի։ Այս կուսակցությունը հայտնի է իր վարչապետի թեկնածուով՝ Տիգրան Արզաքանցյանցով, որին ավելի ուշ ԿԸՀ-ն հանեց ցուցակից։ Ամենաքիչ գործազուրկները «Լուսավոր Հայաստան» կուսակցության ցուցակում են։\nԲոլոր թեկնածուներից 99-ը գիտության ոլորտից են՝ ակադեմիաների ներկայացուցիչներ, դասախոսներ, բուհերի այլ աշխատակիցներ, այսինքն՝ գիտության ոլորտի ներկայացուցիչները թիվը բոլոր թեկնածուների ցանկի 4 տոկոսն է ընդամենը կազմում։ Այս ոլորտից ամենաշատ ներկայացուցիչներն ունի «Հայաստան» դաշինքը՝ 13 թեկնածու, այնուհետև «Պատիվ ունեմ»-ը՝ 11 անձ և «Ինքնիշխան Հայաստան»-ը՝ 8 թեկնածու։ Մեկական գիտաշխատող կա «Համահայկական ազգային պետականություն» և «Ազատ հայրենիք» կուսակցությունների ցուցակում։\nԲոլոր ցուցակներում կա 120 մանկավարժ թեկնածու։ Ամենաշատ ուսուցիչները «Պատիվ ունեմ»-ում են և «5165 շարժում»-ում՝ 13 անձ։ Մեկական մանկավարժ կա Հայ ազգային կոնգրես, «Քաղաքացու որոշում», Զարթոնք և Հայոց հայրենիք կուսակցությունների ցուցակներում։\nՇարունակությունը՝ civilnet.am-ում\n"
}