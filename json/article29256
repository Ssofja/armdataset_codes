{
    "title": "Ընդլայնվել են ստացված կորոնավիրուսի կանխարգելման և հաղթահարմանն ուղղված միջոցների օգտագործման ուղղությունները",
    "text": "ՀՀ փոխվարչապետ, պարետ Տիգրան Ավինյանը ֆեյսբուքյան իր էջում գրում է․\n«Արդեն իսկ հրապարակվել էր, որ ՀՀ ֆինանսների նախարարությունը բացել է գանձապետական հաշիվ` կորոնավիրուսային հիվանդության կանխարգելման և հաղթահարմանն ուղղված միջոցառումներին աջակցելու նպատակով։\nՑանկանում եմ տեղեկացնել, որ ընդառաջ գնալով քաղաքացիներից և կազմակերպություններից ստացվող բազմաթիվ առաջարկություններին՝ ընդլայնվել են ստացված միջոցների օգտագործման ուղղությունները՝ ներառելով.\nառողջապահական կարիքների համար՝\n\nբժշկական անձնակազմի խրախուսում,\nբժշկական պարագաների և սարքավորումների ձեռք բերում,\nբժշկական կենտրոնների շենքային պայմանների բարելավում,\n\nսոցիալական կարիքների համար՝\n\nԲնակչության սոցիալապես անապահով, տեղաշարժման դժվարություններ ունեցող, ռիսկի խմբում գտնվող անձանց (ընտանիքներին) մթերքով, անհատական պաշտպանության և առաջին անհրաժեշտության այլ պարագաներով ապահովում,\nՕժանդակող կամավոր խմբերին անհրաժեշտ պարագաներով ապահովում և աշխատանքների կազմակերպում,\nՏրանսպորտային փոխադրումների կազմակերպում:\n\nՊահպանելով հաշվետու և թափանցիկ կառավարման սկզբունքները՝ պարբերաբար հանրությունը կտեղեկացվի ստացված միջոցների ծավալի և դրանց օգտագործման ուղղությունների վերաբերյալ:\nԽնդրում ենք փոխանցում կատարելիս նշել նպատակը՝ «Աջակցություն կորոնավիրուսային հիվանդության դեմ պայքարին» և ցանկության դեպքում նաև նշել այն ուղղությունը, որով ցանկանում եք, որ Ձեր միջոցները օգտագործվեն:\nՍտացող՝ Կենտրոնական գանձապետարանԳանձապետական հաշվի համարն է՝ 900005001947»\n"
}