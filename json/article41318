{
    "title": "SpaceX ընկերության հրթիռը տիեզերական ուղեծիր է դուրս բերել հարավկորեական ռազմական կապի արբանյակը |azatutyun.am|",
    "text": "azatutyun.am: Իլոն Մասկի SpaceX ընկերության Falcon 9 հրթիռը տիեզերական ուղեծիր է դուրս բերել հարավկորեական զինված ուժերի կապի արբանյակը։ ANASIS-II կոչվող արբանյակը Սեուլի կողմից ստեղծված առաջին նմանատիպ արբանյակն է, որի մշակմանը նաև մասնակցել են Lockheed Martin և Airbus Group ընկերությունները։\nSpaceX-ի համար սա հատուկ իրադարձություն էր։ Երկու տիեզերագնացների Crew dragon տիեզերանավը ուղեծիր դուրս բերելուց 51 օր անց նույն հրթիռը երկրորդ անգամ հաջողությամբ օգտագործվեց, որը ռեկորդային կարճ ժամկետ է հրթիռի վերականգնման և կրկին օգտագործելու համար։\nՀարավկորեական արբանյակը ուղեծիր դուրս բերելուց հետո Falcon հրթիռի ստորին մասը հաջողությամբ վայրէջք է կատարել օվկիանոսի մակերևույթին գտնվող պլատֆորմի վրա։\n"
}