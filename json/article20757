{
    "title": "ՌԴ և Թուրքիայի արտգործնախարարները քննարկել են իրավիճակը Ղարաբաղում",
    "text": "Ռուսաստանի Դաշնության արտգործնախարար Սերգեյ Լավրովը և Թուրքիայի գործընկեր Մևլութ Չավուշօղլուն երեքշաբթի օրը հեռախոսազրույց են ունեցել, որի ժամանակ քննարկել են իրավիճակը Լեռնային Ղարաբաղում։ Այս մասին ասվում է ՌԴ ԱԳՆ-ի հաղորդագրության մեջ։ Գրում է tass.ru-ն։\nՆրանք հայտարարել են հակամարտության կողմերի միջև հրադադարի ռեժիմի շուտափույթ ապահովման անհրաժեշտության մասին: \n«Քննարկվել է իրավիճակը Լեռնային Ղարաբաղում։ Ընդգծվել է Հայաստանի և Ադրբեջանի միջև կայուն հրադադարի ապահովման անհրաժեշտությունը»,- նշված է ՌԴ ԱԳՆ հայտարարության մեջ։Թարգմանությունը՝ Վաղինակ Ասատրյանի\n"
}