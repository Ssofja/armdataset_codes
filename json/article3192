{
    "title": "Տավուշի մարզում 2021 թվականին նախատեսվում է 44 միլիարդ դրամի ներդրում |armenpress.am|",
    "text": "armenpress.am: Տավուշի մարզում 2021 թվականին նախատեսվում է 44 միլիարդ դրամի ներդրում։\nՄարտի 26-ին Տավուշի դոնոր կազմակերպությունների կոորդինացման հարթակի ամենամյա 2-րդ համաժողովից հետո լրագրողների հետ զրույցում այս մասին ասաց Տավուշի մարզպետ Հայկ Չոբանյանը։\n«Դրանք ուղղվելու են հիմնականում գյուղատնտեսության, զբոսաշրջության և արդյունաբերության ոլորտի զարգացմանը»,- ասաց Չոբանյանը։\nՄարզպետը համաժողովին ներկայացրել էր 2021-2025 թթ. մարզային զարգացման ռազմավարության նախագիծը, մասնավորապես՝ գյուղատնտեսության և արդյունաբերության մարզային զարգացման տեսլականը։\n"
}