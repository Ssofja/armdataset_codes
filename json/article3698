{
    "title": "Չեխիան ՆԱՏՕ-ին առաջարկել է համատեղ հայտարարությամբ հանդես գալ ընդդեմ ՌԴ-ի |tert.am|",
    "text": "tert.am: Չեխիայի Հանրապետությունը ՆԱՏՕ-ի անդամ պետություններին առաջարկել է ևս մեկ հանդիպում անցկացնել և քննարկել պաշտոնական Մոսկվայի նկատմամբ համակարգված քայլերը, հայտնում է «ՌԻԱ Նովոստի» լրատվական գործակալությունը։«Չեխիան շնորհակալություն է հայտնել դաշնակիցներին իրենց համերաշխության համար և խնդրել ՆԱՏՕ-ի մակարդակով համատեղ հայտարարությամբ հանդես գալ», - հայտարարել է երկրի արտգործնախարարությունը՝ իր թվիթերյան հաշվի միջոցով։Նախորդ հանդիպման ընթացքում, որը կայացել էր երեքշաբթի, չեխական կողմը խոսել է Ռուսաստանի Դաշնության հետ երկխոսության ճգնաժամի մասին՝ մասնավորապես «ինքնիշխանության և ազգային անվտանգության խախտման մասին», ինչը կապված է Վրբետիցեում տեղի ունեցած միջադեպի հետ։\n"
}