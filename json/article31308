{
    "title": "ՌԴ անձնագիր ստանալը հեշտացվում է |panarmenian.net|",
    "text": "panarmenian.net: Ռուսաստանի նախագահ Վլադիմիր Պուտինը ստորագրել է օրենք՝ համաձայն որի երկրի քաղաքացիություն ստանալու գործընթացը պարզեցվում է, փոխանցում է ՌԲԿ-ն։\nԸստ օրենքի՝ ՌԴ-ում մշտական բնակություն ունեցող օտարերկրացիները և քաղաքացիություն չունեցող անձինք կարող են չհրաժարվել մեկ այլ երկրի քաղաքացիությունից։\nԲացի այդ՝ նախկին ԽՍՀՄ երկրներում ծնված և այդ երկրների քաղաքացիություն չստացածներն ազատվում են ՌԴ քաղաքացիություն ստանալու համար 3 տարի երկրում ապրած լինելու և եկամտի աղբյուր ներկայացնելու պահանջներից։\nՍա նաև վերաբերում է այն օտարերկրացիներին, որոնք 3 տարի ամուսնացած են ազգությամբ ռուսի հետ և ապրում են ՌԴ-ում կամ նրանց ծնողներից գոնե մեկն ունի ՌԴ քաղաքացիություն և ապրում է երկրի տարածքում։\nՓաստաթուղթն ուժի մեջ կմտնի ստորագրումից 90 օր հետո։\n"
}