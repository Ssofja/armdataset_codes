{
    "title": "Արզնի-Երևան ջրատարը վթարվել է հարակից բարձունքից պոկված ժայռաբեկորի պատճառով",
    "text": "Արզնի-Երևան մայրուղային ջրատարը վթարվել է հարակից բարձունքից պոկված մեծ ժայռաբեկորի պատճառով: \n«Վեոլա ջուր» ընկերությունից հայտնում են, որ Արզնիի ջրաղբյուրի սանիտարական գոտում ողջ գիշեր շարունակվել է վթարված մայրուղային ջրատարի վերանորոգումը: Այս պահի դրությամբ իրականացվել է գործի ամենաբարդ մասը, սակայն անելու բան դեռ շատ կա:\nԵվս մոտ 6-7 ժամ կպահանջվի աշխատանքների ավարտի համար: Այնուհետև ջրատարը կվերաշահագործվի, որից հետո մի քանի ժամվա ընթացքում աստիճանաբար կվերականգնվի Արաբկիրի և Կենտրոնի սպառողների ջրամատակարարումը:\n"
}