{
    "title": "Այսուհետ համատեղությամբ աշխատած ժամանակահատվածը կհաշվվառվի աշխատանքային մասնակի կենսաթոշակի իրավունք տվող ստաժում |aysor.am|",
    "text": "aysor.am։ ԱԺ արտահերթ նիստում քննարկվեց «Պետական կենսաթոշակների մասին» Հայաստանի Հանրապետության օրենքում փոփոխություններ և լրացումներ կատարելու մասին օրենքի նախագիծը:\nՀիմնական զեկուցող ՀՀ աշխատանքի և սոցիալական հարցերի նախարարի տեղակալ Սմբատ Սաիյանը նշեց, որ առաջարկվում է օրենքից հանել այն դրույթը, համաձայն որի՝ համատեղությամբ աշխատած ժամանակահատվածը մասնակի կենսաթոշակի իրավունք տվող ստաժշում չի հաշվառվում:«Գործող իրավակարգավորումներով, եթե անձը աշխատել է համատեղությամբ, ապա այդ ժամանակահատվածը նրա մասնակի կենսաթոշակի իրավունք տվող ստաժում չի հաշվվում: Մենք առաջարկում ենք հանել այս իրավակարագավորումը, ինչը նշանակում է, որ համատեղությամբ աշխատած ժամանակահատվածը հետայսու ևս կհաշվվառվի աշխատանքային մասնակի կենսաթոշակի իրավունք տվող և դրա չափը հաշվարկելու համար հիմք ընդունվող աշխատանքային ստաժում», - ասաց փոխնախարարը:Նախագիծը դրվեց քվեարկության և ամբողջությամբ ընդունվեց 102 կողմ ձայներով:\n"
}