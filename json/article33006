{
    "title": "Կրեմլում մեկնաբանել են Նավալնիի հնարավոր վերադարձը Ռուսաստան |shantnews.am|",
    "text": "shantnews.am: ՌԴ նախագահի մամուլի քարտուղար Դմիտրի Պեսկովը մեկնաբանել է քաղաքական գործիչ Ալեքսեյ Նավալնիի հնարավոր վերադարձը Ռուսաստան։\nГазета պարբերականի փոխանցմամբ՝ Պեսկովը նշել է, որ Ռուսաստանի ցանկացած քաղաքացի կարող է հեռանալ երկրից և վերադառնալ։ Կրեմլի ներկայացուցիչը նաև շեշտել է, որ Օմսկի բժիշկները փրկել են Նավալնիի կյանքը, իսկ եթե Բեռլինի մասնագետները լրացուցիչ կբարելավեն նրա առողջությունը, ապա բոլորը միայն ուրախ կլինեն։\nՊեսկովը նաև ափսոսանք է հայտնել, որ Կրեմլը չի կարող հետևել Նավալնիի վիճակի փոփոխություններին, քանի որ չի տիրապետում անհրաժեշտ տեղեկատվությանը։\n"
}