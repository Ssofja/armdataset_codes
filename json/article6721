{
    "title": "ՄԱԿ ԱԽ-ը նախազգուշացրել է. հրադադարի ռեժիմի խախտումը կարող է հանգեցնել պատերազմի Լիբանանի եւ Իսրայելի միջեւ |news.am|",
    "text": "news.am։ ՄԱԿ Անվտանգության խորհուրդը նախազգուշացրել է, որ հրադադարի խախտման ռեժիմը Իսրայելի եւ Լիբանանի կողմից վերջինի հարավում «կարող է հանգեցնել նոր հակամարտության, որը կողմերից ոչ մեկը կամ տարածաշրջանը չի կարող իրեն թույլ տալ», տեղեկացնում է AP-ը։Խորհրդի նախազգուշացումն ընդունվել է Ֆրանսիայում միաձայն ընդունված բանաձեւով, որը մինչեւ 2020 թվականի օգոստոսի 31-ը երկարացնում է ՄԱԿ 10 հազար 500 թվաքանակով խաղաղարար ուժերի մանդատը Լիբանանի հարավում, որոնք հայտնի են որպես ՄԱԿԼԶՈւ։Անվտանգության խորհուրդը կոչ է արել բոլոր կողմերին «առավելագույն հանգստություն եւ զսպվածություն ցուցաբերել եւ ձեռնպահ մնալ ցանկացած գործողությունից կամ հռետորաբանությունից, որոնք կարող են սպառնալիքի տակ դնել մարտական գործողությունների դադարեցումը կամ ապակայունացնել իրավիճակը տարածաշրջանում»։Բանաձեւում կրկնվում է Խորհրդի կոչը Իսրայելին եւ Լիբանանին՝ պահպանել հրադադարը։Խորհուրդը նորից բոլոր երկրներին կոչ է արել ապահովել զենքի մատակարարման 2006 թվականի էմբարգոյի պահպանումը եւ կանխել զենքի վաճառքը կամ մատակարարումը ցանկացած ֆիզիկական կամ իրավաբանական անձի Լիբանանում, որը լիազորված չէ կառավարության կամ ՄԱԿ ուժերի կողմից։\n"
}