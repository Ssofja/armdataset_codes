{
    "title": "Տեղի է ունեցել ՀՀ ԱԺ խորհրդի նիստը",
    "text": "Մարտի 2-ին տեղի է ունեցել ՀՀ ԱԺ խորհրդի նիստը, որը վարել է խորհրդարանի նախագահ Արարատ Միրզոյանը:\nՔննարկվել եւ հաստատվել են Ազգային ժողովի յոթերորդ գումարման չորրորդ նստաշրջանի օրակարգում լրացումներ կատարելու մասին եւ մարտի 3-ին գումարվող հերթական նիստերի օրակարգի նախագծերը, սահմանվել են նաեւ մարտի 3-ին գումարվող հերթական նիստերի օրակարգային հարցերի քննարկման հաջորդականությունը եւ տեւողությունը:\nԱզգային ժողովի յոթերորդ գումարման չորրորդ նստաշրջանի օրակարգի նախագծում ընդգրկվել է 19, մարտի 3-ին գումարվող հերթական նիստերի օրակարգի նախագծում` 38 հարց:\nՓոփոխություններ եւ լրացումներ են կատարվել ԱԺ խորհրդի 2019 թվականի մարտի 15-ի, փետրվարի 6-ի եւ մարտի 25-ի որոշումներում:\n"
}