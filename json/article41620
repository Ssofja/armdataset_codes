{
    "title": "ԵՄ գագաթնաժողովը հետաձգվել է մեկ շաբաթով՝ COVID-19-ի պատճառով\r\n |azatutyun.am|",
    "text": "azatutyun.am: Եվրամիության գագաթնաժողովը, որի ժամանակ նախատեսվում էր քննարկել մասնավորապես Բելառուսի նկատմամբ պատժամիջոցների և ռուսաստանցի ընդդիմադիր Ալեքսեյ Նավալնիի թունավորման հետ կապված հարցերը, հետաձգվել է մեկ շաբաթով՝ COVID-19-ի պատճառով:\nՆախապես սեպտեմբերի 24-25-ը պլանավորված գագաթնաժողովը տեղի կունենա հոկտեմբերի 1-2-ը՝ Եվրոպական խորհրդի նախագահ Շառլ Միշելի ինքնամեկուսացման պատճառով, ով, ինչպես պարզվել է, շփվել է կորոնավիրուսով վարակված անվտանգության աշխատակցի հետ:\nԳագաթնաժողովում կքննարկվեն նաև Brexit-ի բանակցությունները, կլիմայի փոփոխության հարցեր, Հունաստանի և Թուրքիայի միջև լարվածությունը:\n"
}