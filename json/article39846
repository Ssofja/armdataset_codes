{
    "title": "Շրջակա միջավայրի նախարարությունում կրճատումներ են սպասվում |shantnews.am|",
    "text": "shantnews.am: Աժ-ում՝ լրագրողների հետ զրույցի ժամանակ, ՀՀ շրջակա միջավայրի նախարար Էրիկ Գրիգորյանն ասել է, որ կառուցվածքային փոփոխություններից հետո նախարարությունում կրճատումներ են սպասվում.\n«Կառուցվածքն ընդհանրապես վերանայվում է: Կրճատումները կլինեն այն ուղղությամբ, որ համակարգն աշխատի առավել արդյունավետ: Փիլիսոփայությունն այն է, որ պետական համակարգում աշխատողները պետք է աշխատեն այն ծանրաբեռնվածությամբ և այնպիսի վարձատրությամբ, որը համահունչ լինի մասնավոր սեկտորին»,- ասել է Գրիգորյանը՝ հավելելով, որ այս հինգշաբթի, եթե կառավարության նիստում կառուցվածքի հարցը հաստատվի, կրճատումների գործընթացը կմեկնարկի:\n"
}