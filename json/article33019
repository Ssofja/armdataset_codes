{
    "title": "Մեծ Բրիտանիայի վարչապետը հունիսի 7-ին հրաժարական է տալու |aysor.am|",
    "text": "aysor.am։ Մեծ Բրիտանիայի վարչապետ Թերեզա Մեյը հայտարարել է, որ հունիսի 7-ին հեռանալու է Պահպանողական կուսակցության առաջնորդի պաշտոնից:\nՀամապատասխան հայտարարություն անելուն նրան ստիպել են կուսակիցները, որոնք դժգոհ են Մեյի կողմից ներկայացված Brexit-ի վերաբերյալ ԵՄ-ի հետ թարմացված համաձայնագրից:Սա նշանակում է, որ Մեյը պետք է լքի նաև երկրի վարչապետի պաշտոնը: Սակայն մինչ այդ նա կընդունի ԱՄՆ նախագահ Դոնալդ Թրամփին, որը հունիսի սկզբին Միացյալ Թագավորություն է ժամանելու:Այս պահին վարչապետի պաշտոնի հիմնական թեկնածուն նախկին արտգործնախարար Բորիս Ջոնսոնն է:\n"
}