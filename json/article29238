{
    "title": "Գագիկ Ծառուկյանի խափանման միջոցի հարցի քննությունը տեղի կունենա այսօր երեկոյան․ Իվետա  Տոնոյան",
    "text": "«Բարգավաճ Հայաստան» խմբակցության  ղեկավար Գագիկ Ծառակյանի խափանման միջոցի հարցով դատական նիստը տեղի է ունենալու այսօր երեկոյան՝ ժամը 19։00-ին՝ ընդհանուր իրավասության դատարանի Շենգավիթի նստավայրում։ Այս մասին խորհրդարանում լրագրողներին ասաց  պատգամավոր Իվետա Տոնոյանը։ Խոսելով խմբակցության աշխատանքների մասին պատգամավորը նշեց․\n«Բարգավաճ Հայաստան խորհրդարանական խմբակցությունը շարունակելու է աշխատել նույն արդյունավետությամբ և սահմանված ծրագրով, որը նախանշել էինք։ Խմբակցության ղեկավարի փոփոխության հարց չի քննարկվում։ Բոլոր քաղաքական որոշումները կայացվելու են քննարկումների և քաղաքական թիմի ներկայացուցիչների կոնսենսուսի պայմաններում։ Այնպես որ այս մասով մենք շարունակելու ենք մեր բնականոն աշխատանքը»,- ասաց նա։\n"
}