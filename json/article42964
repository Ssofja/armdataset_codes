{
    "title": "Վրաստանը բժշկական դիմակներ կարտադրի |aliq.ge|",
    "text": "aliq.ge: Վրաստանում բժշկական դիմակներ արտադրելու ցանկություն է հայտնել երկու կազմակերպություն: Այս մասին տեղեկացնում է Վրաստանի առողջապահության նախարարությունը:\nՆախարարությունը կոմերցիոն գաղտնիություն պահպանելու նպատակով չի բարձրաձայնել կազմակերպությունների տվյալները, միայն նշվում է, որ տվյալ կազմակերպություններն արդեն ստացել են համաձայնություն ու սկսել են արտադրական աշխատանքով զբաղվել:\nԱռողջապահության նախարարությունը կոչ է արել կազմակերպություններին հնարավորինս արագ իրականացնել արտադրման գործընթացը:\nԻնտերպրեսնյուս լրատվամիջոցը կապվել է դեղորայքային խոշոր կազմակերպությունների՝ PSP-ի, Aversi-ի և JPC-ի հետ, որոնք նշել են, որ տեղում բժշկական դիմակներ արտադրելու հնարավորություն չունեն:\n"
}