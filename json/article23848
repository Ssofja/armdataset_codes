{
    "title": "Արտակ Մանուկյանը չի մասնակցելու արտահերթ ընտրություններին",
    "text": "«Չեմ մասնակցելու արտահերթ ընտրություններին։ Ըստ այդմ, որոշում եմ կայացրել չներառվել հունիսի 20-ին արտահերթ ընտրությունների «Իմ Քայլի» համամասնական ցուցակում»։\nԱյս մասին ֆեյսբուքյան իր էջում գրել է ԱԺ պատգամավոր Արտակ Մանուկյանը՝ նշելով, որ այդ կապակցությամբ հարցումներ է ստացել մի շարք լրատվամիջոցներից:\n«Հաջողություն եմ մաղթում իմ թիմակիցներին։\nՈրոշմանս մեջ քաղաքական ենթատեքստեր փնտրել պետք չէ,\nխնդրում եմ հարգել իմ որոշումը. հավելյալ մեկնաբանություն այս հարցի վերաբերյալ չունեմ»,-գրել է պատգամավորը։\n"
}