{
    "title": "ՀՅԴ ՀԵՄ ներկայացուցիչներն այս պահին ԿԳՄՍ նախարարության դիմաց են և  ակնկալում են հանդիպում նախարար Արայիկ Հարությունյանի հետ |aysor.am|",
    "text": "aysor.am: ՀՅԴ ՀԵՄ ներկայացուցիչներն այս պահին ԿԳՄՍ նախարարության դիմաց են: Նրանք ակնկալում են հանդիպում նախարար Արայիկ Հարությունյանի հետ:\nԵրեկ ՀՅԴ ՀԵՄ-ը հայտարարություն էր տարածել՝ նշելով, որ ՀԵՄ-ը հանդես է եկել այսօր ժամը 15:00-ին նախարար Արայիկ Հարությունյանի հետ հանդիպելու նախաձեռնությամբ:\nԵրիտասարդներից մեկը նշեց, քանի որ նախարարության կողմից քայլեր չեն ձեռնարկել իրենց հետ հանդիպումը կազմակերպելու համար, իրենք անձամբ են որոշել հանդիպման օր նշանակել:\n«Մենք կես ժամ ժամանակ կտանք նախարարին իջնելու և իր ժողովրդի մի խմբի հետ հանդիպելու ու կնճռոտ հարցերը քննարկելու համար», - ասաց նա:\nԱվելի վաղ ՀՀ ԿԳՄՍՆ-ն հերքել էր, որ այսօր կայանալու է Արայիկ Հարությունյանի ու ՀՅԴ-ական երիտասարդների հանդիպումը։\nՆախարարության հաղորդագրության մեջ նշվում էր, որ նախարարի հետ հանդիպման մասին ՀՅԴ ՀԵՄ հայտարարությունն ապատեղեկատվություն է ու նման պայմանավորվածություն չկա։\n"
}