{
    "title": "Կազմավորել ստորաբաժանումներ, շտապ զինվորագրվել, անցնել մարտական հերթապահության. Վիտալի Բալասանյանը՝ ասկերանցիներին",
    "text": "Արցախի անվտանգության խորհրդի քարտուղար Վիտալի Բալասանյանն Ասկերան քաղաքում հանդիպում է ունեցել շրջանի ուժային կառույցների, համայնքների ղեկավարների եւ Արցախյան պատերազմներին մասնակցած տարբեր սերունդների ներկայացուցիչների հետ: Այս մասին տեղեկանում ենք Ասկերանի շրջանի վարչակազմի ֆեյսբուքյան։\n«Անդրադառնալով երկրում տիրող իրավիճակին՝ Բալասանյանը շեշտել է, որ անհրաժեշտ է օր առաջ ծառայություն սկսել պետական սահմանների պաշտպանության հարցում:\nԸստ Բալասանյանի՝ Ասկերանի շրջանում պահեստազորից պետք է կազմավորել ստորաբաժանումներ, շտապ զինվորագրվել, անցկացնել յոթօրյա պարապմունքներ ու անցնել մարտական հերթապահության: Այն կկոչվի սահմանապահ ծառայություն, որը տարիքային սահմանափակումներ չի ունենա, և ծառայողները կվարձատրվեն:\nՀանդիպման մասնակիցները բարձրաձայնել են իրենց մտահոգող հարցերի մասին, որոնք հիմնականում կապված են եղել բնակչության անվտանգության, տիրող անորոշ իրավիճակի և հետագա անելիքների հետ:\nՎիտալի Բալասանյանը պատասխանել է ներկաների հարցերին»,- նշված է հայտարարության մեջ։\n"
}