{
    "title": "Այդ փաստաթղթերը ստացվում են ԱԳՆ խողովակներով․ դա տրվում է ՌԴ-ում ՀՀ դեսպանատուն, դեսպանատունն ուղարկում է նախարարություն․ Փաշինյան",
    "text": "Վարչապետի պաշտոնակատար Նիկոլ Փաշինյանը Ազգային ժողովի արտահերթ նիստի ընթացքում անդրադարձավ այն հայտարարություններին, ըստ որոնց ԱԳՆ-ն տեղյակ չէ ստորագրվելիք փաստաթղթից։\n«Արտգործնախարարությունը տեղյակ չի․ այդ փաստաթղթերը ստացվում են ԱԳՆ-ի խողովակներով։ Ես ո՞նց եմ ստանում դա։ Ո՞նց եմ ես դա ստանում, կարա՞ մեկը բացատրի։Այն տրվում է ՌԴ-ում ՀՀ դեսպանատուն, դեսպանատունն ուղարկում է նախարարություն, նախարարին, նախարարն էլ ուղարկում է ինձ։ Հիմա էնպիսի ժամանակներ են, մարդիկ․․․ Երեւի Միշիկի անունը լսելիս ոտքները թուլանում է, ասում են՝ մենք չենք»։\nՀիշեցնենք, որ Արտաքին գործերի փոխնախարար Ավետ Ադոնցը այսօր՝ լրագրողների հետ զրույցում ասել էր, որ ԱԳՆ-ն տեղյակ չի ստորագրվելիք փաստաթղթից, որի մասին այսօր ՀՀ կառավարության նիստի ընթացքում խոսել էր ՀՀ վարչապետի պաշտոնակատար Նիկոլ Փաշինյանը։\n"
}