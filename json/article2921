{
    "title": "COVID-19-ի դեմ պայքարի համար Ասիական զարգացման բանկը ՀՀ-ին 2 մլն դոլար է հատկացնում\r\n\r\n |factor.am|",
    "text": "factor.am: Հայաստանի Հանրապետության և Ասիական զարգացման բանկի միջև 2020թ. օգոստոսի 27-ին ստորագրվել է «COVID-19-ին արձագանքման ծրագիր» դրամաշնորհային համաձայնագիրը։\nՀամաձայնագրի համաձայն՝ Ասիական զարգացման բանկը Հայաստանին տրամադրում է դրամաշնորհ՝ 2 մլն ԱՄՆ դոլար գումարի չափով։ Սա համարժեք է 964 մլն ՀՀ դրամի: Դրամաշնորհը տրվում է Հայաստանում COVID-19-ի չեզոքացման ծրագրերը ֆինանսավորելու համար: Նույն նպատակով Հայաստանի Հանրապետության և Եվրոպական հանձնաժողովի միջև «Covid-19 համավարակի դիմակայման Հայաստանի պայմանագիր» ֆինանսավորման համաձայնագրով Հայաստանի կառավարությունը ստանում է երեսուն միլիոն եվրո գումարի չափով դրամաշնորհ։\n"
}