{
    "title": "Եղեգնուտի նախկին համայնքապետն ուզում է վերադառնալ, գյուղացիները դեմ են, բողոքի ակցիա են անում Կառավարության դիմաց. Ուղիղ |tert.am|",
    "text": "tert.am: Արմավիրի մարզի Եղեգնուտ համայնքի բնակիչները բողոքի ակցիա են անում Կառավարության դիմաց։\nԱսում են՝ 27 տարի ղեկավարած նախկին համայնքապետն ուզում է վերադառնալ, սակայն իրենք դեմ են։\nԱվագանու անդամ Անտոն Խուրշուդյանը  լրագրողների հետ զրույցում ասաց, որ համայնքի բնակիչները հավաքվել են Կառավարության դիմաց, քանի որ ցանկանում են իրենց բողոքի ձայնը բարձրացնել:\nՆա պատմեց, որ երկու տարի առաջ համայնքում ակցիա են իրականացրել, որի հետևանքով համայնքի ղեկավար Ռազմիկ Մարգարյանն իր դիմումի համաձայն լքել է պաշտոնը, համայնքի ղեկավարի ժամանակավոր պաշտոնակատար ընտրվելուց հետո նախկին համայնքապետը դիմել է Առաջին ատյանի դատարան, որպեսզի իր հրաժարականի դիմումը չեղարկվի և իր պաշտոնին վերադառնա:\nԱռաջին ատյանը դիմումը մերժել էր, քանի որ մարզպետի որոշումն առկա էր, սրանից հետո դիմել է Վերաքննիչ դատարան, որը ավագանու ներկայացմամբ՝ դիմումը բավարարել է մասնակի, որից հետո դիմել է Վճռաբեկ դատարան: Հիմա նախկին համայնքապետը ստացել է ժամանակավոր պաշտոնակատարի կնիք:\nԱվագանին նշեց, որ նախկին համայնքապետն իր համար տարածք է վերցրել, ասում է, որ նա է գյուղապետը, թղթեր է ստորագրում, կնիքներ է տալիս ու ոչ ոք չգիտի, թե այդ լիազորությունները որտեղից են իրեն հասել:\n«Մենք հիմա պահանջում ենք, որ նախկինը հետ չգա, մեր պահանջը հին գյուղապետի չվերադառնալն է, բայց ստացվում է, որ մենք հիմա գյուղապետ չունենք, իսկ նախկին գյուղապետը չգիտենք՝ որտեղից պեչատը վերցրել է, եկել է ու ասում է, որ գյուղապետ է, ինքնահռչակ գյուղապետ է»,- ասաց նա:\nՇարունակությունը՝ tert.am-ում\n"
}