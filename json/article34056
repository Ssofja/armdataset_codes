{
    "title": "Առաջիկայում նախատեսվում է ստորագրել ՀՀ և ԵՄ միջև ընդհանուր ավիացիոն գոտու մասին համաձայնագիրը. Ռևազյան |aysor.am|",
    "text": "aysor.am: Հայաստանի Հանրապետությունն ավիացիայի ոլորտում այսօր ունի 49 միջկառավարական պայմանագիր։ Առաջիկայում նախատեսվում է ստորագրել ՀՀ և ԵՄ միջև ընդհանուր ավիացիոն գոտու մասին համաձայնագիրը, ԱԺ-ում այսօր հայտարարեց Քաղավիացիայի կոմիտեի նախագահ Տաթևիկ Ռևազյանը։\nՀարցերի համար հերթագրված պատգամավորներից Գևորգ Պապոյանը ոլորտի պատասխանատուից հետաքրքրվեց՝ ինչպիսին են հոսքերը Հայաստանի և Հորդանանի միջև։\nՏաթևիկ Ռևազյանը նկատեց, որ թեև այս պահին ավիաընկերությունների միջև մեծ հետաքրքրվածություն չկա, սակայն դա առիթ չէ ձեռքերը ծալած նստելու, և իրենք փորձելու են կապեր ստեղծելու ուղղությամբ քայլեր անել։\n"
}