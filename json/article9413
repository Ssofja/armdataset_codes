{
    "title": "Նախարարությունների միացումից այս պահի դրությամբ կրճատվել է մոտ 15 հաստիք. Արայիկ Հարությունյան |aysor.am|",
    "text": "aysor.am։ Սպորտի և Մշակույթի նախարարությունների՝ ԿԳ նախարարության հետ միացման արդյունքում այս պահի դրությամբ կրճատվել է շուրջ 15 հաստիք, խորհրդարանում լրագրողների հետ զրույցում ասաց ԿԳ, մշակույթի և սպորտի նախարար Արայիկ Հարությունյանը:\n«Նախարարությունների միացումից կրճատվել է մոտ 15 հաստիք: Այս պահին կարող է թիվը հստակ չասեմ, բայց շատ չի եղել: Հաջորդ փուլով ևս կրճատում լինելու է, դա միանշանակ է: Մենք նախարարությունում արդյունավետության բարձրացման համար նոր կառուցվածքային փոփոխություն պիտի անենք և տեսնենք աշխատողների արդյունավետությունը: Նրանցից էլ շատ բան է կախված», - ասաց նախարարը:Նրա խոսքով՝ կրճատումների ժամանակ մեծապես հաշվի է առնվելու աշխատողների արդյունավետ աշխատանքը:\n"
}