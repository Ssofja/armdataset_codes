{
    "title": "Քանաքեռ-Զեյթունի մի քանի բնակիչներից ստացվել է ահազանգ, որ ծորակի ջուրը պղտոր է կամ ժանգագույն",
    "text": "Քանաքեռ-Զեյթուն Վարչական Շրջանի ֆեյսբուքյան էջից տեղեկանում ենք․ Քանաքեռ-Զեյթունի հարգելի բնակիչներ, տեղեկացնում ենք, որ այսօր առավոտվանից վարչական շրջանի մի քանի բնակիչներից ստացել ենք ահազանգ այն մասին, որ ծորակի ջուրը պղտոր է կամ ժանգագույն: Վարչական շրջանի ղեկավարի աշխատակազմի համապատասխան աշխատակիցները կապվել են «Վեոլիա ջուր» ընկերության հետ, փոխանցել ահազանգը:\nԱպահովության համար վարչական շրջանի ղեկավարի հրահանգով կասեցվել են վարչական շրջանի մանկապարտեզների աշխատանքները: Ջրամատակարար օպերատորի հետ տարվում է համապատասխան գործառույթ՝ պարզելու ջրի պղտորվածության պատճառը և վերացնելու հետևանքը:Իրավիճակը վերահսկողության տակ է:\n"
}