{
    "title": "OPEC+ երկրներն սկսում են կրճատել նավթի արդյունահանումը |azatutyun.am|",
    "text": "azatutyun.am: Նավթ արտահանող երկրների կազմակերպության` OPEC-ի երկրներն ու շուկայի մյուս խոշորագույն խաղացողները, այդ թվում` Ռուսաստանն ու Ադրբեջանը, այսօրվանից սկսում են կրճատել նավթի արդյունահանումը:\nՇաբաթներ առաջ ձեռք բերված աննախադեպ համաձայնությամբ կողմերը պայմանավորվել են օրական արտահանումը նվազեցնել 9,7 միլիոն բարելով` նավթի հետագա գնանկումը կանխելու համար:\nԸստ փորձագետների՝ այսօր շուկայում 20-25 միլիոն բարելի ավելցուկ կա, քանի որ կորոնավիրուսի համաճարակի պատճառով աշխարհով մեկ տնտեսությունը կաթվածահար է եղել, ավիահաղորդակցությունը` սառեցվել:\n"
}