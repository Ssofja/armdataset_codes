{
    "title": "Հերյուրանք է, շոու, ճշմարտության բացահայտումը սարերի ետևում չէ. Ալիկ Սարգսյանը՝ «Մարտի 1»-ի գործով մեղադրանքների մասին |tert.am|",
    "text": "tert.am: Մեղադրանքն անհիմն է, ես ինձ որևէ կերպ մեղավոր չեմ ճանաչում: Այս մասին  ասաց նախկին ոստիկանապետ Ալիկ Սարգսյանը ՝ անդրադառնալով «Մարտի 1»-ի գործով իր նկատմամբ Հատուկ քննչական ծառայության առաջադրած մեղադրանքներին պաշտոնեական լիազորությունները չարաշահելու, պաշտոնական կեղծիք կատարելու և հանցագործությունը պարտակելու մասով:\n«Այդ մեղադրանքները համարում եմ հերյուրանք, բեմադրված շոու, լավ կլիներ՝վկայի կարգավիճակով լսեին, նոր այդպիսի հայտարարություն անեին, բայց միանգամից մեղադրանք են առաջադրում, մարդու պատվի հետ են խաղում: Հեղինակությունս ուզում են ոտնատակ տալ, չի ստացվելու, ճշմարտության բացահայտումը հեռու սարերի հետևում չի: Կհասկանան, որ ես ընդհանրապես կապ չունեմ էն ամեն ինչի հետ, ինչի մեջ մեղադրում են»,-նշեց նա:Անդրադառնալով իր հարցաքննման վերաբերյալ դիտարկմանը՝ Ալիկ Սարգսյանն ասաց.\n«Մի անգամ կանչել են մի անհեթեթ բանի համար ու միանգամից սենց մեղադրանք են առաջադրել: Էն փաստարկները, որ նշում են՝ կոծկել հանցագործությունը, պաշտոնական դիրքը չարաշահել և այլն, ոչ մեկի հետ ես համաձայն չեմ, իրականությանը չեն համապատասխանում»,-նկատեց նա:Ալիկ Սարգսյանն ասաց, որ նախկին ոստիկանապետ Հայկ Հարությունյանի հուղարկավորությունից հետո առավել մանրամասն կարձագանքի մեղադրանքներին:\n"
}