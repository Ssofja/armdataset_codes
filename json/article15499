{
    "title": "Գյումրու Շիրազի 53 հասցեում սեփականատիրոջ կողմից կատարվել է ապօրինի շինարարություն. Գյումրու համայնքապետարան",
    "text": "Գյումրու համայնքապետարանը արձագանքել է գյումրեցիների ահազանգերին և ֆեյսբուքյան պաշտոնական էջում ի պատասխան տեղեկացրել, որ Գյումրու Շիրազի 53 հասցեում գտվող «Հայ Ասպետ» հյուրատունը պատկանում է քաղաքացի Մարինա Բազաևային։\nՏվյալ հասեցում կառուցապատում իրականացնելու շինթույլտվություն համայնքապետարանի կողմից չի տրվել, և սեփականատիրոջ կողմից փաստացի կատարվել է ապօրինի շինարարություն։\nՀամայնքապետարանի համապատասխան բաժինները զբաղվում են այս խնդրով, աշխատակիցները պարբերաբար այցելում են տվյալ հասցե, բայց դուռը փակ է, իսկ սեփականատերը հեռախոսազանգերին չի պատասխանում։ Ուզում ենք տեղեկացնել, որ մեր աշխատակիցների կողմից շինության դռանը փակցվել է գրություն առ այն, որ սեփականատերը երկուշաբթի ներկայանա համայնքապետարան։\nԱյս պահին աշխատանքները կասեցված են։ Անհանգստանալու կարիք չկա, խնդիրը մեր ուշադրության կենտրոնում է և դրա կարգավորումը կտրվի օրենքի տառին համապատասխան։\n"
}