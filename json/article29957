{
    "title": "Կիևը և Թեհրանը դեռ քննարկում են ուկրաինական «Բոինգի» սև արկղերի վերծանման հարցը |azatutyun.am|",
    "text": "azatutyun.am: «Ուկրաինան այժմ քննարկում է Իրանի հետ, թե որտեղ և երբ է տեղի ունենալու «Միջազգային ուկրաինական ավիաուղիների» հունվարի 8-ին կործանված «Բոինգի» սև արկղերի վերծանումը», - այս մասին այսօր հայտարարել է Ուկրաինայի արտաքին գործերի նախարար Վադիմ Պրիստայկոն:\nՈւկրաինական արտաքին քաղաքական գերատեսչության ղեկավարի խոսքով՝ քննարկվող տարբերակներից մեկը «սև արկղերը» Ֆրանսիայում վերծանելու հնարավորությունն է:\nՆախօրեին Իրանի արտաքին գործերի նախարար Մոհամադ Ջավադ Զարիֆը ամերիկյան NBC հեռուստաընկերությանը տված հարցազրույցում նշել է, որ իրանցի մասնագետները ի վիճակի չեն միայնակ վերծանել «սև արկղերը»:\n«Դրա համար համապատասխան ծրագրային ապահովում, փորձ և բավարար գիտելիքներ են անհրաժեշտ», - նշել է Զարիֆը:\n"
}