{
    "title": "Հայաստանի վերակենդանացման բաժանմունքներում մահացության տոկոսը մոտավորապես 24% է․ նախարար",
    "text": "Հայաստանի վերակենդանացման բաժանմունքներում մահացության տոկոսը մոտավորապես 24% է։ Ֆեյսբուքյան իր էջում գրել է ռողջապահության նախարար Արսեն Թորոսյանը և հրապարակել  վերակենդանացման բաժանմունքներում կորոնավիրուսային հիվանդությունից մահացության ցուցանիշները հունիսի 23-ի դրությամբ:\n«Սա «լավ» ցուցանիշ է և պայմանավորված է մեր բուժաշխատողների աշխատանքով և բուժօգնության ժամանակին ու պատշաճ տրամադրումով»,- գրել է Թորոսյանը։\nՆա նաեւ ավելացրել է, որ արևմտյան բազմաթիվ զարգացած երկրներում այս ցուցանիշը տատանվել է 35-45%-ի շրջանակներում։\n"
}