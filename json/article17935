{
    "title": "ԶՈՒ ԳՇ–ում հավաք-խորհրդակցություն է անցկացվել",
    "text": "Զինվորական ծառայության անվտանգության ապահովման խնդիրների քննարկման նպատակով օրերս անցկացվել է հավաք-խորհրդակցություն՝ ԶՈւ ԳՇ զորքերի ծառայության վարչության պետ, գնդապետ Արա Պետրոսյանի ղեկավարությամբ։Հավաքին մասնակցել են զորամիավորումների և ռազմաուսումնական հաստատությունների պատասխանատուներ, ԶՈՒ և ԶՈՒ ԳՇ վարչությունների, ինչպես նաև ՊՆ ռազմական ոստիկանության ներկայացուցիչներ։\nՎերլուծվել են զորամասերի ներքին վերակարգերի կազմակերպման, ռազմաուսումնական հաստատություններում զորքերի ծառայության ուսուցման, պահակային ծառայության հետ կապված խնդիրներ, ներկայացվել դրանց լուծման ուղիները, որոնց կիրառումը կնպաստի հուսալի պահպանության իրականացմանը։\n"
}