{
    "title": "Եվրոպական հանձնաժողովի նախագահը Եվրոպայի անունից ներողություն է խնդրել Իտալիայից համավարակի տարածման սկզբում նրանց կողքին չլինելու համար",
    "text": "Այսօր Եվրոպական խորհրդարանի համավարակի հարցերով 2-րդ հատուկ նիստի ժամանակ Եվրոպական հանձնաժողովի նախագահ Ուրսուլա ֆոն դեր Լայենը Եվրոպայի անունից ներողություն է խնդրել Իտալիայից համավարակի տարածման սկզբում նրանց կողքին չլինելու համար։ \n«Շատերն այնտեղ չէին, երբ ամենասկզբում Իտալիային անհրաժեշտ էր օգնության ձեռք։ Այնուամենայնիվ, այժմ Եվրոպան դարձել է համաշխարհային միասնության սիրտը», - ասել է Ուրսուլա ֆոն դեր Լայնենը՝ մատնանշելով ԵՄ կառույցների ու անդամ պետությունների միահամուռ ջանքերը՝ տրամադրելու բժշկական սարքավորումներ, հիվանդանոցային մահճակալներ ու ֆինանսական միջոցներ նախատեսված տնտեսական վերականգնման համար։\nԱղբյուրը՝ euronews.com:\nԹարգմանությունը՝ Լիլիթ Հարությունյանի\n"
}