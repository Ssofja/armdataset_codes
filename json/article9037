{
    "title": "Հաստատվել է կորոնավիրուսով վարակման 577 նոր դեպք, 6 մարդ մահացել է․ ՀՀ ԱՆ",
    "text": "Հայաստանում հուլիսի 12-ի ժամը 11։00-ի դրությամբ՝ հաստատված է կորոնավիրուսով վարակման 577 նոր դեպք, հաստատված դեպքերի ընդհանուր քանակը դարձել է 31969։ Այս մասին հայտնում են ՀՀ առողջապահության նախարարությունից։Մեկ օրում առողջացել է 214 մարդ, ընդհանուր առմամբ՝ 19633։ Փաստացի բուժվողների թիվը 11589 է։ Երեկ կատարվել է 1885 թեստ, ընդհանուր թեստերի քանակը 134989 է։Կորոնավիրուսով պայմանավորված հիվանդությունից մեկ օրում մահացել է 6 մարդ, այսպիսով՝ մահվան ելքերի ընդհանոըր թիվը 565 է։ Այլ պատճառով երկու նոր մահ է գրանցվել, իսկ ընդհանուր առմամբ այդ մահերի թիվը 182 է։Նախարարությունից մահվան դեպքերի վերաբերյալ հայտնում են, որ պացիենտները եղել են 65 (կին), 87 (կին), 67 (տղամարդ), 37 (տղամարդ), 86 (տղամարդ) և 63 (տղամարդ) տարեկան։ Բոլորն ունեցել են ուղեկցող քրոնիկական հիվանդություններ։\n"
}