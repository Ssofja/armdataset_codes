{
    "title": "Թուրքիայից ռազմական և ավիացիոն արտահանման ծավալներն ավելացել են 41․4 տոկոսով |ermenihaber.am|",
    "text": "ermenihaber.am։ Ռազմարդյունաբերական և ավիացիոն արտադրանքի արտահանումը Թուրքիայից 2019թ․ առաջին կեսամյակում նախորդ տարվա համեմատ աճել է 41․4 տոկոսով։ Ընդ որում՝ արտահանման ծավալների ամենամեծ աճը գրացվել է հենց նշված ոլորտում։ Եթե 2018թ․ հունվար–հունիս ամիսներին ռազմարդյուանբերական և ավիացիոն ոլորտի արտահանման ծավալը կազմել էր 907 մլն 78․000 դոլար, ապա 2019թ․ նույն ժամանակահատվածում այդ ցուցանիշը հասել է 1 մլրդ 282 մլն 258․000 դոլարի։\n2019թ․ առաջին 6 ամիսներին երկրից արտահանման ընդհանուր ծավալներն աճել են 1․24 տոկոսով։ Արտահանման ծավալներով երկրոդ տեղում քիմիական նյութերն ու արտադրանքներն են (18․9 տոկոս աճ), երրորդ տեղում՝ ցեմենտի, կերամիկայի, ապակյա և կավե իրերի արտահանումը (15.7 տոկոս աճ)։\nՄյուս կողմից, հայտնի է դարձել, որ ռազմարդյունաբերական և ավիացիոն արտադրանքի ամենից մեծ խմբաքանակներն արտահանվել են ԱՄՆ։ Դեպի ԱՄՆ արտահանումը այս տարի ավելացել է 178 տոկոսով՝ կազմելով 403 մլն 583․000 դոլար։\nԱռաջատար արտահանողների ցանկում երկրորդ տեղում Կատարն է՝ 134 մլն 634․000 դոլար արտահանման ծավալով։ Դեպի այս երկիր նշված ապրանքների արտահանումը նախորդ տարվա համեմատ ավելացել է 1․337 տոկոսով։\nԵրրորդ տեղում Գերմանիան է՝ 122 մլն 465․000 դոլար արտահանման ծավալով։ Նախորդ տարվա համեմատ աճը կազմել է 4․8 տոկոս։\nՌազմարդյունաբերական և ավիացիոն արտադրանքների արտահանման ոլորտում առաջատար թուրքական քաղաքները 2019թ․ եղել են Անկարան (554 մլն 319.000 դոլար), Ստամբուլը (388 մլն 343.000 դոլար) և Էսքիշեհիրը (1մլն 553.000 դոլար)։\n"
}