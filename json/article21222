{
    "title": "Գյումրիի մանկապարտեզները վերսկսել են աշխատանքը.12-ական երեխաներով խմբեր են ձևավորվել |shantnews.am|",
    "text": "shantnews.am: Արևիկ մանկապարտեզի բակում փոքրիկները  սահմանված  հեռավորությունը  պահպանելով ՝  առանց շփոթվելու և՛ ջերմաչափվում են, և՛ ձեռքերն  են ախտահանում։ Ոմանք բացի մանկապարտեզի ախտահանիչ լուծույթներից, նաև  ապահովության համար իրենց անձնական ալկոգելերից են օգտվում։\nԱխտահանիչ լուծույթները  պարտադիր նաև խմբասենյակներում են, իսկ սեղանները դասավորված են այնպես, որ երեխաները երկուսով նստեն։ Արևիկ մանկապարտեզն ունի  72 երեխա, բայց հաճախելու է կեսը , 3 խումբ է ձևավորվել։ 12 երեխայով և առավելագույնը  5 խումբ ձևավորելու թույլտվություն ունեն։ Գյումրիի 22 մանկապարտեզների համար  սա միակ պարտադիր պայմանը չէ, ավագ խմբի սաների դեպքում պարտադիր է նաև դիմակ կրելը։\nՄանկապարտեզում բացի սանիտարահիգիենիկ պահանջներից նաև սննդի ապահովման հարցն է կարգավորվել։ Այսօրվանից  աշխատում են  մատակարար ընկերությունների հետ այնպես ինչպես աշխատել են՝ պայմանագրերով։ Միայն թե պատվերները գրանցում են քիչ թվով սաների համար, իսկ սնունդը հատուկ փաթեթավորումներով են ստանում։\nԹե ինչքան գումար կծախսվի սննդի ու կոմունալ ծախսերի համար, մանկապարտեզներում ամսական  հաշվարկներ նոր են անելու։ Վարձավճարների չափ  չի փոխվել։\nԱռավել մանրամասն՝ shantnews.am-ում\n"
}