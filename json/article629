{
    "title": "Տեսչական մարմինները կայացրել են 2393 կազմակերպության գործունեության դադարեցման որոշում",
    "text": "Պարետի կողմից սահմանված նորմերի խախտման դեպքերով, հունիսի 9-ի դրությամբ, կայացվել է 2393 կազմակերպության գործունեության դադարեցման որոշում:\nԻնչպես տեղեկացրին ՀՀ կառավարությունից, նույն օրվա դրությամբ, իրականացվել է 25546  ստուգում, որից միայն 785-ը՝ նշված օրը:\nԲոլոր ստուգվողներին տրամադրվել են խորհրդատվություն և խախտումների անհապաղ վերացման պարտադիր կատարման ցուցումներ։\nՍտուգումներն իրականացրել են ՀՀ առողջապահական և աշխատանքի տեսչական մարմինը, ՀՀ սննդամթերքի անվտանգության տեսչական մարմինը, ՀՀ քաղաքաշինության, տեխնիկական և հրդեհային անվտանգության տեսչական մարմին, ՀՀ կրթության տեսչական մարմինը և ՀՀ շուկայի վերահսկողության տեսչական մարմինը։\n"
}