{
    "title": "Երուսաղեմում իսրայելցների ու պաղեստինցիների բախման հետևանքով տուժել է 169 մարդ |1lurer.am|",
    "text": "1lurer.am: Երուսաղեմում արաբա-իսրայելական բախումների հետևանքով տուժել են առնվազն 163 պաղեստինցի և վեց իսրայելցի ոստիկան՝ փոխանցում է BBC-ն:\nԱնկարգությունները տեղի են ունեցել Ալ-Աքսա մզկիթի հարևանությամբ, որտեղ Իսրայելի իրավապահները ռետինե փամփուշտներ ու խլացուցիչ նռնակներ են կիրառել, երբ պաղեստինցիները քարեր ու շշեր են նետել ոստիկանների ուղղությամբ:\nԿողմերի միջև լարվածությունն առաջացել է պաղեստինցիների՝ այն հողերից հավանական տեղահանության պատճառով, որոնց հավակնում են հրեաները:\nԿարմիր Մահիկը դաշտային հոսպիտալ է բացել՝ տուժածներին բուժօգնություն ցուցաբերելու համար:\n"
}