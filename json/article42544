{
    "title": "Թուրքիան շարունակում է զինուժ ուղարկել Հյուսիսային Իրաք |ermenihaber.am|",
    "text": "ermenihaber.am: Թուրքիան շարունակում է Իրաքի հյուսիսային Հաքուրք շրջանում իր ձեռնարկած «Մագիլ» ռազմական գործողությունը: Այն ուղղված է Թուրքիայում ահաբեկչական համարվող «Քուրդիստանի բանվորական կուսակցության» զինյալների դեմ։Գործողությունը մեկնարկել էր մայիսի 27-ի գիշերը։ Թուրքական աղբյուրը նշում է, որ ռազմական այդ օպերացիայի շրջանակներում թուրքական զինուժն օգտագործում է սեփական արտադրության զինատեսակներ, այդ թվում ATAK տեսակի հարձակվողական ռազմական ուղղաթիռներ, հաուբիցներ, անօդաչու թռչող սարքեր և այլն։Աղբյուրը նշում է, որ այս պահին Թուրքիան լրացուցիչ ուժեր է ուղարկում Հյուսիսային Իրաք, որոնց կազմում նաև կան հատուկ նշանակության ուժեր։\n"
}