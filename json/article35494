{
    "title": "Եկել է Ադրբեջանում խաղաղ հեղափոխություն իրականացնելու ժամանակը. Սերժ Թանկյան |news.am|",
    "text": "news.am: Աշխարհահռչակ երաժիշտ Սերժ Թանկյանը Instagram-ի իր էջում անդրադարձել էԱդրբեջանին եւ նրա նախագահ Իլհամ Ալիեւին: Նա տեղադրել է Ալիեւի նկարն ու գրել.\n«Սա Իլհամ Ալիեւն է. նա Ադրբեջանի նավթային օլիգարխիկ նախագահն է: Նա իշխանությունը վերցրել է իր հորից ու հիմա փոխնախագահ է դարձրել իր կնոջը: Ադրբեջանն ամեն ինչ է, բացի ժողովրդավարությունից:\nՄենք երբեք չենք տեսնի խաղաղություն Հայաստանի ու Ադրբեջանի միջեւ, քանի դեռ ադրբեջանցիները չունեն արժանի ղեկավարություն եւ խոսքի ազատություն սեփական ճակատագիրը որոշելու համար: Եկել է Ադրբեջանում խաղաղ հեղափոխություն իրականացնելու ժամանակը, ինչպիսին տեղի ունեցավ Հայաստանում 2018 թվականին, որպեսզի ունենան խելամիտ ղեկավարություն եւ հույս ունեմ, նաեւ խաղաղություն»:\n"
}