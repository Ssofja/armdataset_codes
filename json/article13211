{
    "title": "Մանդատ պահելու խնդիր չկա. սպասում ենք իրավապահներին պատասխանին. Գագիկ Ծառուկյան |news.am|",
    "text": "news.am։ «Մանդատ պահելու խնդիր չկա»: Այս մասին ԱԺ-ում լրագրողների հետ զրույցում նշեց ԲՀԿ առաջնորդ Գագիկ Ծառուկյանն` անդրադառնալով փաստին, որ իրեն մանդատից զրկելու վերաբերյալ «Քաղաքացի որոշում» կուսակցության կողմից ՀՀ գլխավոր դատախազին ուղղված փաստաթղթերը փոխանցվել են ՀՔԾ:\n«Ես չգիտեմ՝ ինչ է ընթանում, պարոն վարչապետն ասաց, որ հարցը տված է իրավապահ մարմիններին, համապատասխան կնայեն, ըստ օրենքի, ըստ կետի կպատասխանեն:\nԱյնպես որ օրենքի առաջ բոլորը հավասար են, ըստ օրենքի, ըստ կարգի, ոչ թե ցանկացած քնից արթնացողը անհիմն հայտարարություններ պետք է անի, այլ ըստ օրենքի կասեն, մենք սպասում ենք»,-ասաց Ծառուկյանը՝ հավելելով, որ մանդատ պահելու խնդիր ինքը չունի. «Ինչ որոշում կլինի, կլինի ըստ օրենքի, ըստ Սահմանադրության»:\nԲՀԿ նախագահ Գագիկ Ծառուկյանին պատգամավորական մանդատից զրկելու գործընթաց սկսելու հարցով «Քաղաքացու որոշում» կուսակցության հաղորդման հիման վրա ՀՔԾ–ում նյութեր են նախապատրաստվում:\n"
}