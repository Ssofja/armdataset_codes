{
    "title": "Պետական պարտքը կնվազի, կհասնի ՀՆԱ 50%-ից ցածր մակարդակի․ Ջանջուղազյան |shantnews.am|",
    "text": "shantnews.am: Ազգային ժողովում բյուջեի նախագիծը ներկայացնելիս ֆինանսների նախարար Ատոմ Ջանջուղազյանը նշեց բյուջետային հատկացումների մեծ խմբերը և դրանց ուղղվող գումարները՝ ՀՆԱ-ի համեմատությամբ։\nԸստ այդմ՝ կապիտալ ծախսերը ընթացիկ տարվա 2․8 տոկոսի փոխարեն 2020 թվականին կհասնեն 5 տոկոսի։ Առողջապահության ոլորտի հատկացումները կավելանան 22 տոկոսով, կրթության և սոցիալական ծախսերը՝ 11 տոկոսով։\nԱյս պայմաններում, ըստ Ջանջուղազյանի, այնուամենայնիվ սպասվում է պետական պարտքի բեռի նվազում։ Այն, ըստ նախարարի, կհասնի համախառն ներքին արդյունքի 50 տոկոսից էլ ցածր մակարդակի, ընդ որում՝ այդ մակարդակին կարող է հասնել նույնիսկ մինչև այս տարվա ավարտը։\n"
}