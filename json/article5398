{
    "title": "Հողեր զիջելու մասին խոսք չկա. Վահան Քերոբյանը՝ նոր հնարավոր փաստաթղթի մասին |armenpress.am|",
    "text": "armenpress.am: Էկոնոմիկայի նախարարի պաշտոնակատար Վահան Քերոբյանը վստահ է՝ հողեր զիջելու մասին խոսք չկա: Կառավարության նիստից հետո լրագրողների հետ զրույցում Քերոբյանը նշեց, որ այսօր է տեղեկացել հնարավոր նոր փաստաթղթի մանրամասներին։\n«Չեմ կարող մանրամասնել դրա բովանդակությունը, բայց հողեր զիջելու մասին խոսք չկա»,- ասաց նա: Հարցին ի պատասխան, թե բանակցվո՞ւմ է Տավուշից 5 գյուղ Ադրբեջանին տալու մասին, Քերոբյանը պատասխանեց․ «Ոչ, այդպիսի բան չկա։ Այն տեղեկատվությունը, որը ես ունեմ, ինձ անձամբ՝ որպես հայրենասեր մարդու, բավարարում է այս պահին։ Եվ ես կարող եմ այսքանով կիսվել ձեզ հետ։ Ինձ թվում է՝ փաստաթուղթը շուտով կհանրայնացվի, այդտեղ մեծ խնդիր չկա»։\n"
}