{
    "title": "Դատարանը ոչ իրավաչափ ճանաչեց Մենուա Հովսեփյանի ձերբակալման որոշումը |hetq.am|",
    "text": "hetq.am: Երևան քաղաքի ընդհանուր իրավասության դատարանը՝ նախագահությամբ դատավոր Դավիթ Բալայանի, քիչ առաջ ոչ իրավաչափ ճանաչեց Գորիսի փոխքաղաքապետ Մենուա Հովսեփյանին ձերբակալելու վերաբերյալ Քննչական կոմիտեի քննիչի որոշումը։ Այս մասին ասաց Հովսեփյանի պաշտպան Դավիթ Կարապետյանը։\nՀովսեփյանը ձերբակալվել էր Քրեական օրենսգրքի 38-258-րդ հոդվածի 1-ին մասով նախատեսված արարք կատարելու կասկածանքով, այսինքն՝ խուլիգանություն կազմակերպելը։ \nՀովսեփյանը բերման ենթարկվելուց հետո հաղորդում է ներկայացրել հանցագործության մասին՝ հայտնելով, որ իր նկատմամբ ոստիկանությունում, մինչև Քննչական կոմիտե ներկայացնելը, նվաստացուցիչ վերաբերմունք են ցուցաբերել։\n"
}