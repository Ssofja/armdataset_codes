{
    "title": "Զոհրաբ Մնացականյանն ընդունել է ԵԱՀԿ Մինսկի խմբի համանախագահներին",
    "text": "Հայաստանի արտաքին գործերի նախարար Զոհրաբ Մնացականյանն ընդունել է ԵԱՀԿ Մինսկի խմբի համանախագահներ Իգոր Պոպովին, Ստեֆան Վիսքոնթիին եւ Էնդրյու Շոֆերին, ինչպես նաեւ ԵԱՀԿ գործող նախագահի անձնական ներկայացուցիչ Անջեյ Կասպրչիկին։ Այս մասին Թվիթերում տեղեկացրել է ԱԳՆ մամուլի քարտուղար Աննա Նաղդալյանը։Համանախագահները Երեւանում են տարածաշրջանային այցի շրջանակում։ Նրանք կայցելեն նաեւ Ստեփանակերտ եւ Բաքու։\n"
}