{
    "title": "Թրամփը սպառնում է «անկարգություններին և ամենաթողությանը» վերջ տալու համար գործի դնել բանակը |azatutyun.am|",
    "text": "azatutyun.am: ԱՄՆ նախագահը սպառնացել է գործի դնել բանակը, որպեսզի վերջ տա, ինչպես ինքն է բնորոշել՝ երկրով մեկ տարածված «անկարգություններին ու ամենաթողությանը»։\n«Նահանգային իշխանությունները պարտավոր են Ազգային գվարդիան օգտագործելով՝ իրավապահների ծանրակշիռ առավելություն ապահովել, քանի դեռ բռնությունների ալիքը չի ճնշվել», - ասել է Թրամփը, զգուշացնելով՝ հակառակ դեպքում ինքը կմոբիլիզացնի բանակը և «արագ կլուծի խնդիրը նրանց փոխարեն»։\nԲողոքի ցույցերն ու զանգվածային անկարգությունները սկսվել են մեկ շաբաթ առաջ՝ աֆրոամերիկացի Ջորջ Ֆլոյդի սպանությունից հետո: Վերջինս մահացել է ոստիկանների գործադրած բռնության արդյունքում։ Երեկ հրապարակվել են դիահերձման արդյունքները, ըստ որոնց՝ 46-ամյա տղամարդը շնչահեղձ է եղել։\n"
}