{
    "title": "Թուրքիայիում վերջին 24 ժամում կորոնավիրուսից 23 մահ է գրանցվել |ermenihaber.am|",
    "text": "ermenihaber.am: Թուրքիայի Առողջապահության նախարարությունը հրապարակել է վերջին 24 ժամվա ընթացքում կորոնավիրուսի համաճարակի վերաբերյալ զարգացումները։\nԸստ այդմ՝ մեկ օրվա ընթացքում իրականացվել է 35.335 տեստ։ Հայտնաբերվել է 914 նոր վարակակիր, իսկ գրանցված ընդհանուր վարակակիրների թիվը հասել է 170.132-ի։\n23 հիվանդ մահացել է, 2.647 հիվանդ՝ առողջացել։\nԸնդհանուր մահերի թիվն այսպիսով հասել է 4.469-ի, իսկ առողջացածներինը՝ 137.969-ի։\nԱռողջապահության նախարար Ֆահրեթթին Քոջան տեղեկացրել է նաև, որ Թուրքիայի նահանգներից մեկում «ցավակցելու նպատակով այցելության» պատճառով 190 մարդ վարակվել է կորոնավիրուսով։ Մեկ այլ վայրում էլ «բանակի քեֆի» հետևանքով է 58 հոգի վարակվել։\nՆախարարը բնակչությանը հորդորել է պահպանել սահմանված կանոնները, հակառակ դեպքում վտանգ գնալով կմեծանա։\n"
}