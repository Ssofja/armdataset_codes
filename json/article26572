{
    "title": "Հանգստյան օրերին զենք-զինամթերքի վնասազերծման աշխատանքներ են նախատեսվում Ստեփանակերտում և հարակից տարածքներում",
    "text": "Արցախի Հանրապետության ներքին գործերի նախարարության արտակարգ իրավիճակների պետական ծառայությունից իրազեկում են, որ հանգստյան օրերին զենք-զինամթերքի վնասազերծման աշխատանքներ են նախատեսվում Ստեփանակերտում և հարակից տարածքներում, Կրկժան թաղամասում:\nԾառայության սակրավորական ջոկատներն ամենօրյա ռեժիմով շարունակում են ինժեներահետախուզական աշխատանքներ իրականացնել հանրապետության ամբողջ տարածքում:\nՀայտնաբերված ռազմամթերքը շատ դեպքում, որպես կանոն, ոչնչացվում է տեղում: Պայթյունների ձայներ լսելու դեպքում խնդրում են չանհանգստանալ: \nՆշենք, որ ռազմագործողությունների օրերին Ադրբեջանը, խախտելով միջազգային կոնվենցիաները, Արցախի խաղաղ բնակչության դեմ կիրառել է չթույլատրվող զենքեր՝ հրթիռային, հարվածային, կասետային, գնդիկաբեկորային և ավիացիոն ռումբեր, ականանետներ և այլ զինատեսակներ:\n"
}