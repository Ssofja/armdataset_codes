{
    "title": "Ռուսաստանի Սահմանադրության փոփոխությունները վաղվանից կմտնեն ուժի մեջ |azatutyun.am|",
    "text": "azatutyun.am: Ռուսաստանի նախագահ Վլադիմիր Պուտինը ստորագրել է սահմանադրական բարեփոխումների փաթեթը, որը վաղվանից կմտնի ուժի մեջ:\nԱյդ փոփոխությունները Պուտինին տալիս են մինչև 2036 թվականը նախագահելու հնարավորություն:\nՊուտինը փաթեթը վավերացրել է այն բանից հետո, երբ Ռուսաստանի Կենտրոնական ընտրական հանձնաժողովը հաստատել է հունիսի 25-ից հուլիսի 1-ը տեղի ունեցած հանրաքվեի արդյունքները:\nԿրեմլը գովեստով է խոսել հանրաքվեի մասին: Ըստ պաշտոնական տվյալների, ռուսաստանցիների շուրջ 78 տոկոսը հավանություն է տվել մայր օրենքի ավելի քան 200 լրացումներին:\n"
}