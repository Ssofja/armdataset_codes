{
    "title": "ԱԻ նախարարն աշխատանքային շրջայց է կատարել Լուսակերտի ուսումնական կենտրոնում",
    "text": "Արտակարգ իրավիճակների նախարար Անդրանիկ Փիլոյանը նոյեմբերի 24-ին այցելել է Լուսակերտի ուսումնական կենտրոն, ծանոթացել Փրկարարական ծառայության Քաղաքացիական պաշտպանության վարչության ուժերի հավաքական կենտրոնի գործունեությանը, զրուցել անձնակազմի հետ:\nԻնչպես տեղեկացրին ՀՀ ԱԻՆ տեղեկատվության և հասարակայնության հետ կապերի վարչությունից, այնուհետև նախարար Փիլոյանը եղել է ԱԻՆ կենտրոնական պահեստում: Նրան ներկայացվել է ամբողջ տարածքը, առկա ռեսուրսները, տեխնիկական հագեցվածությունն ու շինությունների գույքային ապահովվածությունը:\nՆախարարի ժամանակացույցում նախատեսված են նաև մարզային այցեր։\n"
}