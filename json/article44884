{
    "title": "Քոչարյանը հետ է պահանջել իրենից առգրավված զենքերը |panarmenian.net|",
    "text": "panarmenian.net: ՀՀ վերաքննիչ քրեական դատարանում ընթանում է Մարտի 1-ի գործով մեղադրյալ ՀՀ երկրորդ նախագահ Ռոբերտ Քոչարյանի գույքի և բանկային հաշիվների վրա դրված կալանքի գործով բողոքի քննությունը:\nՔոչարյանն իր ելույթի ընթացքում նշել է, որ քննիչից հետ է պահանջել իրենից առգրավված զենքերը, սակայն չի ստացել դրանք: Նա շեշտել է, որ զենքերը ոստիկանությունում գրանցված են եղել, օրինական են:\n«Բացի այդ, այստեղ չկա որևէ մեկ զենք, որը օգտագործված է Մարտի 1-ի ժամանակ։ Պարզապես նվիրատվություն էին տարբեր երկրների ղեկավարների, պաշտոնյաների կողմից։ \nԱյդ զենքերը որևէ առնչություն չունեին քրեական գործի հետ»,- ասել է Քոչարյանը։Քոչարյանը պնդել է նաև, որ իր իրավունքները «շատ կոպիտ և լկտի ձևով ոտնահարվել են նախաքննական մարմնի կողմից»:\n"
}