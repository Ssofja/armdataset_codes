{
    "title": "Պարտավոր ենք ուժ ու եռանդ չխնայել՝ հանուն շեն և բարեկեցիկ Արցախի․Արցախի ԱԺ նախագահի ուղերձը",
    "text": "Արցախի Հանրապետության ազգային ժողովի նախագահ Արթուր Թովմասյանը շնորհավորական ուղերձ է հղել Արցախի անկախության հռչակման օրվա առթիվ։\nԹովմասյանը «Ֆեյսբուքի» իր էջում գրել է, որ անկախ պետականության կերտումը ամենաթանկ ձեռքբերումն է, որովհետև այն հնարավոր դարձավ ազգային-ազատագրական պայքարի արդյունքում, քաջարի եղբայրների և քույրերի արյան ու կյանքի գնով, ժողովրդի աներկբա հավատով և անսասան կամքի շնորհիվ:\n«Արցախի ազատ և ինքնիշխան պետականության կերտման տեսլականը համազգային երազանք էր, որն իր շուրջը համախմբեց աշխարհասփյուռ հայությանը՝ կյանքի կոչելով ազգային բաղձանքը. 1991թ. սեպտեմբերի 2-ին մեր ժողովուրդն անխախտ հայտ ներկայացրեց աշխարհին՝ ի դերև հանելով հայկական երկրորդ հանրապետության անկախ և ազատ երկիր համարվելու փաստի անառարկելիությունը:Արժանին մատուցելով բոլոր նրանց, ովքեր մեզ Արցախի անկախ Հանրապետություն են ավանդել՝ մենք պարտավոր ենք ուժ և եռանդ չխնայել այն պահպանելու, զորացնելու և հզորացնելու համար՝ հանուն շեն և բարեկեցիկ Արցախի, հանուն մեր երկրի լուսավոր գալիքի:Շնորհավո՛ր Արցախի Հանրապետության տոն օր:Շնորհավո՛ր ազգային երազանքի իրականացման հերթական տարեդարձ»,- եզրափակել է Թովմասյանը։\n"
}