{
    "title": "ՄԱԿ-ի գլխավոր քարտուղարը զրուցել է նաև Ալիևի հետ |azatutyun.am|",
    "text": "azatutyun.am: ՄԱԿ-ի գլխավոր քարտուղար Անտոնիո Գուտերեշը տեսակապով զրույց է ունեցել Ադրբեջանի նախագահ Իլհամ Ալիևի հետ, փոխանցում է կառույցի պաշտոնական կայքէջը: Քիչ ավելի վաղ Հայաստանի վարչապետի աշխատակազմից հայտնել էին, որ Գուտերեշը զրուցել է նաև վարչապետ Նիկոլ Փաշինյանի հետ:\nՆա կոչ է արել երկու երկրների ղեկավարներին անհապաղ դադարեցնել կրակը արցախա-ադրբեջանական շփման գծում և վերադառնալ բանակցություններին` խուսափելու համար տարածաշրջանում անկայունությունից:\nՄԱԿ-ի գլխավոր քարտուղարն իր խոր մտահոգությունն է հայտնել Լեռնային Ղարաբաղի հակամարտության գոտում շարունակվող բախումների առնչությամբ, նաև կարևորել ԵԱՀԿ Մինսկի խմբի շրջանակում խաղաղ գործընթացի վերսկսման անհրաժեշտությունը ու հորդորել կողմերին աշխատել ՄԽ համանախագահների հետ:\n"
}