{
    "title": "Ռուս լրագրողին Վրաստանի օդանավակայանում սպասեցրել են 3 ժամ, ապա հրահանգել են վերադառնալ Մոսկվա |tert.am|",
    "text": "tert.am: Վրաստանի սահմանապահ ոստիկանությունը «Коммерсант»-ի լրագրող Վլադիմիր Սոլովյովին թույլ չի տվել մուտք գործել Վրաստան: Այս մասին տեղեկացնում է պարբերականը: Ոստիկանները հրաժարվել են բացատրել պատճառները: Սոլովյովը Թբիլիսիի օդանավակայան էր ժամանել Մոսկվայից:\nՆրան կանգնեցրել են ստուգման բաժնում, վերցրել են անձնագիրը և 3 ժամ սպասեցնելուց հետո տեղեկացրել են, որ մոտակա չվերթով նա կվերադառնա Մոսկվա: «Ներողություն»,- միայն մեկնելուց առաջ ասել է ոստիկաններից մեկը:\n«Անձնագրային որևէ խնդիր չունեի: Ինքս էլ բացատրություն չունեմ: Թույլ չտվեցին և վերջ: Միևնույն ժամանակ, մեր պարբերականի լուսանկարիչը Թբիլիսիում է: Նա ինձանից հետո է մեկնել և որևէ խնդրի առաջ կանգ չի առել»,- մեկնաբանել է Սոլովյովը:\n"
}