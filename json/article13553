{
    "title": "ՄԱԿ-ի Մարդու իրավունքների Գերագույն հանձնակատարը խոսել է ԼՂ-ում կատարված հնարավոր ռազմական հանցագործությունների մասին",
    "text": "ՄԱԿ-ի Մարդու իրավունքների Գերագույն հանձնակատարը հորդորել է Հայաստանին ու Ադրբեջանին դադարեցնել հարձակումները քաղաքացիական բնակավայրերի, դպրոցների և հիվանդանոցների վրա: Նա նշել է, որ հրետանային հարվածները Լեռնային Ղարաբաղում  ռազմական հանցագործություններ կարող են լինել։ Այս մասին գրում է Reuters գործակալությունը։ \n«Չնայած անցյալ ուրբաթ Ժնևում Հայաստանի և Ադրբեջանի միջև ձեռք բերված՝ քաղաքացիական բնակչությանը միտումնավոր չթիրախավորելու մասին համաձայնությանը՝ հանգստյան օրերին հաղորդվել է բնակեցված տարածքների ուղղությամբ հրետանային հարձակումների մասին»,- ասել է Միշել Բաչելետը՝ վկայակոչելով Ստեփանակերտի կենտրոնական շուկային և Թարթառ քաղաքին ուղղված հարվածները:\n«Չնայած սոցիալական ցանցերում շրջանառվում են բազմաթիվ կեղծ լուսանկարներ՝ լրատվական կազմակերպությունների՝ ադրբեջանական զորքերի կողմից զինվորական համազգեստով երկու հայ գերիներին մահապատժի ենթարկելու հոլովակների խորը հետաքննությունը բացահայտեց համոզիչ և խորապես անհանգստացնող տեղեկատվություններ»,- ասել է Բաչելետը հայտարարության մեջ՝ նշելով, որ դա Ժնևի կոնվենցիաների համաձայն կարող է ռազմական հանցագործություն լինել:\n"
}