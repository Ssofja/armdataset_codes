{
    "title": "Թուրքիան վերսկսել է Սիրիա ներխուժումը՝ չնայած ԱՄՆ-ի հետ համաձայնության |news.am|",
    "text": "news.am։ Թուրքիայի զինված ուժերը ուրբաթ օրը վերսկսել են հարձակումները Սիրիայի հյուսիս-արեւելքում գտնվող Ռաս էլ Այն քաղաքի վրա՝ չնայած ժամանակավոր հրադադարի շուրջ ԱՄՆ-ի հետ համաձայնության, հաղորդում է ՏԱՍՍ-ը՝ հղում անելով Al Mayadeen հեռուստաալիքին:\nԱվելի վաղ հայտնի է դարձել, որ քաղաքում վերսկսվել են գնդակոծություններն ու բախումները, կրակոցներ են հնչել եւ ծուխ է տեսանելի եղել մի քանի թաղամասերում:\nԹուրքիայի իշխանությունները դեռեւս չեն մեկնաբանում այդ տեղեկությունը:\nՆախօրեին ԱՄՆ-ն եւ Թուրքիան Անկարայում բանակցությունների արդյունքներով Սիրիայի հյուսիսում թուրքական գործողությունների դադարեցման շուրջ համաձայնության էին հասել: Թուրքիան համաձայնել էր 120 ժամով դադարեցնել կրակը, որպեսզի «Սիրիայի ժողովրդավարական ուժեր» կոալիցիայի քրդական ստորաբաժանումները լքեին Անկարայի կողմից ստեղծվող անվտանգության գոտու շրջանը:\n"
}