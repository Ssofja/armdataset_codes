{
    "title": "ՆԱՏՕ-ի զորքերը մոտեցել են Բելառուսի սահմաններին. Լուկաշենկո |tert.am|",
    "text": "tert.am: Բելառուսի նախագահ Ալեքսանդր Լուկաշենկոն Գրոդնոյի մարզային խորհրդի պատգամավորների հետ հանդիպման ժամանակ հայտարարել է, որ ՆԱՏՕ-ն իր զորքերը մոտեցնում է հանրապետության սահմանին:\nԻնչպես փոխանցում է РИА Новости-ն՝ Լուկաշենկոյի խոսքով՝ հակառակորդները փորձում են «կոտրել» և «վախեցնել» ներսից, ինչպես նաև բացեիբաց սպառնում են «սահմանի այն կողմից»:\n«Դուք երևի շատ լավ լսում եք այդ սպառնալիքներն արևմտյան քաղաքական գործիչների շուրթերից: Եթե բոլորը սկսում են նույն ուղղությամբ փչել և բացեիբաց հայտարարում են ֆինանսական միջոցներ հատկացնելու մասին, դա հենց այնպես չէ, դիվանագիտության մեջ այդպես չի լինում»,- ասել է Լուկաշենկոն:\nԵրկրի ղեկավարը նշել է, որ F-16 ինքնաթիռներն արդեն գտնվում են 15-20 րոպե թռիչքի հեռավորությամբ:\n"
}