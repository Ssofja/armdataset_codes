{
    "title": "«Գումի» շուկայի մոտակա աղբամանը ծանրաբեռնված է կենդանիների մնացորդներով. քաղաքապետարանի պարզաբանումը |armtimes.com|",
    "text": "armtimes.com։ Երեւանի կենտրոնում՝ «Գումի» շուկայի հարեւանությամբ, աղբամանը ծանրաբեռնված է կենցաղային աղբով ու անասունների մնացորդների թափոններով՝ ոսկորներ, կմախքներ, գանգեր:Ֆեյսբուքյան օտատերերից մեկի հրապարակած լուսանկարները փոխանցելով Երեւանի քաղաքապետարանին՝ խնդրեցինք մեկնաբանել այս հակահիգենիկ իրավիճակը:\n«Այնտեղ մենք տեսնում ենք բացարձակապես անընդունելի մի պատկեր, եւ ակնհայտ է, որ մսավաճառները աղբ են թափում այն հատվածում, որտեղ իրավունք չունեն՝ ստեղծելով վտանգավոր վիճակ:Աղբահանություն իրականացնող «Սանիթեկ» ընկերությունը կամ մեր համայնքային սեփականություն հանդիսացող մեքենաները կմաքրեն այդ տարածքը, եթե դեռ չեն մաքրել: Կարծում եմ արդեն մաքրել են: Բացի դրանից, քաղաքապետը տեղեկանալով խնդրի մասին, հանձնարարեց վարչական շրջանի ղեկավարին՝ համագործակցելով համապատասխան գերատեսչությունների հետ, հետագայում բացառել նման տեսարանները»,- ասաց Երեւանի քաղաքապետի մամուլի քարտուղար Հակոբ Կարապետյանը:\n"
}