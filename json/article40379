{
    "title": "«Բարգավաճ Հայաստանը» ԼՀԿ-ի ստորագրահավաքին միանալու որոշում չունի |aysor.am|",
    "text": "ԱԺ «Բարգավաճ Հայաստան» խմբակցությունը որոշում չունի «Լուսավոր Հայաստանի» նախաձեռնած ստորագրահավաքին մասնակցելու վերաբերյալ, այս մասին հայտնեց «Բարգավաճ Հայաստան» խմբակցության քարտուղար Արման Աբովյանը։\nՆրա խոսքով, խմբակցությունում այս մասին քննարկում չի եղել, բայց իրենք հստակ դիրքորոշում ունեն մասնակցելու մայիսի 24-ին կայանալիք՝ անցումային արդարադատության թեմայով խորհրդարանական լսումներին։«Մենք հաստատ մասնակցելու ենք մայիսի 24-ին կայանալիք անցումային արդարադատության թեմայով խորհրդարանական լսումներին։ Մեր բոլոր դիրքորոշումները կհայտնենք։ Մեզ համար անհասկանալի է այդ երկու օրվա տարբերությունն», - ասաց Աբովյանը։«Իմ քայլն» ի սկզբանե հայտարարել էր, որ չի միանա ստորագրահավաքին։\n"
}