{
    "title": "Իդլիբում թուրք զինվորական է մահացել |tert.am|",
    "text": "tert.am: Սիրիայի Իդլիբ նահանգում ռմբակոծության հետևանքով թուրք զինծառայող է զոհվել:\n«Բաշար ալ-Ասադի կառավարական ուժերի կողմից արձակված արկի պայթյունի հետևանքով մահացել է մեր զինվորը: Նա նահատակի մահ է ընդունել»,- ասվում է թուրքական Գազիանթեփ նահանգի վարչակազմի հաղորդագրության մեջ: Զոհված զինվորականը ծնունդով այդ նահանգից էր:\nԹուրքիայի պաշտպանության նախարարությունից նշել են, որ զինվորականը մահացել է հիվանդանոցի ճանապարհին:\n«Այս դեպքից հետո հույս ունենք, որ մեր նահատակների արյունն այլևս երբեք չի թափվի այս հողում»,- աղբյուրը մեջբերում է գերատեսչության հաղորդագրությունը:  \nՆախարարության տվյալներով՝ 21 արկ է արձակվել ռազմարշավի ընթացքում, որից հետո պատասխան կրակ է բացվել թուրքական ուժերի կողմից:  \n"
}