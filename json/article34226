{
    "title": "ՌԴ ԱԻՆ-ը փրկարարների ճամբար է տեղակայել Ստեփանակերտի մոտակայքում\r\n |tert.am|",
    "text": "tert.am: Ռուս փրկարարները, որոնք ժամանել են Լեռնային Ղարաբաղ՝ հումանիտար օգնություն տրամադրելու տեղի բնակչությանը, ճամբար են տեղակայել Ստեփանակերտի մոտակայքում:Ինչպես հայտնում է РИА Новости-ն, փրկարարներին տրամադրվել է Իվանյան գյուղի գյուղապետարանի շենքը, որում տեղակայվելու են օպերատիվ շատբը և ՌԴ ԱԻՆ-ի աշխատակիցները: Այստեղից համակարգվելու են օպերատիվ խմբի գործողությունները և պահպանվելու է հատուկ կապը Մոսկվայի հետ: Օպերատիվ խումբն ընդգրկվելու է Հումանիտար հարցերով արձագանքման միջգերատեսչական կենտրոնի կազմում, որը Ռուսաստանի կողմից ստեղծվել է տեղի բնակչությանը պատերազմից հետո աջակցություն ցույց տալու համար:Ներկա պահին խումբը կազմված է ՌԴ ԱԻՆ-ի 30 փրկարարներից: Նախարարությունից հայտնել են նրանց թիվը ԼՂ-ում 150-ի հասցնելու պատրաստակամության մասին:\n"
}