{
    "title": "Moderna-ն հայտնել է, որ իր պատվաստանյութն արդյունավետ կլինի Covid-ի նոր տեսակների դեմ\r\n\r\n |armenpress.am|",
    "text": "armenpress.am:  Moderna Inc- ը հայտնել է, որ իր COVID-19-ի դեմ իր պատվաստանյութը լաբորատոր փորձարկումներում արտադրել է վիրուսը չեզոքացնող հակամարմիններ` ընդդեմ կորոնավիրուսի նոր՝ Մեծ Բրիտանիայում և Հարավային Աֆրիկայում հայտնաբերված տեսակների։ Այս մասին հայտնում է Reuters-ը:\nԸնկերությունից ասել են՝ ակնկալվում է, որ Moderna-ի՝ երկու չափաբաժին պատվաստանյութն արդյունավետ կլինի մինչև այժմ հայտնաբերված շտամմերի դեմ:\nՉնայած բոլոր վիրուսները անընդհատ մուտացիայի են ենթարկվում, գիտնականները մտահոգված են Բրիտանիայում և Հարավային Աֆրիկայում հայտնաբերված մուտացիաներով, քանի որ ենթադրվում է, որ դրանք ի վիճակի են փոխել վիրուսի հիմնական գործառույթները:\n"
}