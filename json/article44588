{
    "title": "ՀՀ պարետի որոշմամբ՝ հանվել է միջմարզային տեղաշարժի սահմանափակումը, և վերացվել են անցակետերը",
    "text": "Պարետի նոր որոշմամբ փոփոխություններ և լրացումներ են կատարվել արտակարգ դրության իրավական ռեժիմով պայմանավորված՝ ՀՀ ողջ տարածքում ազատ տեղաշարժի իրավունքի և տնտեսական գործունեության տեսակների նկատմամբ ժամանակավոր սահմանափակումների կարգավորումներում, որոնք ուժի մեջ են մտել ապրիլի 22-ից՝ ժամը 23:59-ից: Այսպես, հանվում է միջմարզային տեղաշարժի սահմանափակումը և վերացվում են անցակետերը: Փոխարենը՝ ուժերը կենտրոնացվելու են այլ սահմանափակումների նկատմամբ ուժեղացված վերահսկողություն իրականացնելու ուղղությամբ: Առաջնորդվելու ենք նաև առանձին համայնքներում վարակի տարածման ռիսկայնության աստիճանից կախված հատուկ ռեժիմներ սահմանելու տրամաբանությամբ: Պահպանվում են անձանց տեղաշարժի և հանրային տրանսպորտի հետ կապված մնացած սահմանափակումները:   Հանվել են տնտեսական գործունեության որոշ տեսակների նկատմամբ ժամանակավոր  սահմանափակումները: Մասնավորապես՝ Մշակող արդյունաբերության հատվածում՝\n\nՊոլիգրաֆիական գործունեություն\nԹունաքիմիկատների և այլ ագրոքիմիական նյութերի արտադրություն\nՔարի սղոցում, մշակում և հարդարում\nՄետաղե շինարարական կոնստրուկցիաների արտադրություն\nԷլեկտրահաղորդալարերի միացման սարքվածքների արտադրություն\nՊատրաստի մետաղե արտադրատեսակների, մեքենաների և սարքավորանքի նորոգում\nԱրդյունաբերական մեքենաների և սարքավորանքի տեղադրում\n\nՄեծածախ առևտուր, մանրածախ առևտուր, ավտոմեքենաների և մոտոցիկլների նորոգում հատվածում՝     Մեծածախ առևտուր վարձատրությամբ կամ պայմանագրային հիմունքով, բացառությամբ՝ մի քանի ենթատեսակների     Գյուղատնտեսական մեքենաների, սարքավորանքի և պահեստամասերի մեծածախ առևտուր     Հանքարդյունաբերության, շինարարության և քաղաքացիական շինարարության համար մեքենաների մեծածախ առևտուր     Ոչ մասնագիտացված խանութներում մանրածախ առևտրի որոշ տեսակներ Տեղեկատվություն, կապ հատվածում՝    Գրքերի հրատարակություն    Հեռուստատեսային ծրագրերի արտադրություն, հետարտադրական գործունեություն և տարածում \nԱնշարժ գույքի հետ կապված գործունեություն հատվածը\nՄասնագիտական, գիտական և տեխնիկական գործունեություն հատվածում՝   Տեխնիկական փորձարկումներ և վերլուծություններ   Գիտական հետազոտություններ և փորձարարական մշակումներ բնական և տեխնիկական գիտությունների բնագավառում Վարչարարական և օժանդակ գործունեություն հատվածում՝    Ձեռնարկատիրական գործունեությանն օժանդակող վարչարարական և լրացուցիչ այլ գործունեություն այն ընկերությունների մասով, որոնց գործունեությունը սահմանափակված չէ Սպասարկման այլ ծառայություններ հատվածում՝\n\nԱրհեստակցական միությունների գործունեություն\nՀամակարգիչների և կապի սարքավորանքի նորոգում\nԿենցաղային էլեկտրոնային սարքվածքների նորոգում\nԿենցաղային սարքերի, տնային այգեգործական գույքի նորոգում\n\n\nՍահմանված են նաև առանձին գործունեության տեսակների դեպքում սանիտարահամաճարակային անվտանգության, ինչպես նաև այլ կանոններ: \n\n«Մանածագործվածքի վերջնամշակում», «Հագուստի արտադրություն», «Կոշիկի արտադրություն», «Էլեկտրական սարքավորանքի արտադրություն», «Կահույքի արտադրություն» և «Սպորտային ակումբների գործունեություն» ենթատեսակների, ինչպես նաև այլ առանձին դեպքերի համար կարող է դիտարկվել սահմանափակումներից բացառություն կիրառելու հնարավորությունը: Բացառություն ստանալու դիմում-հայտը կարող եք ներկայացնել առցանց՝ https://covid19.gov.am/hy կայքի միջոցով:\n"
}