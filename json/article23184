{
    "title": "Օտարերկրացիների համար Վրաստանում գտնվելու ժամկետը երկարաձգվել է |aliq.ge|",
    "text": "aliq.ge: Կորոնավիրուսով պայմանավորված՝ երկարաձգվել է օտարերկրյա քաղաքացիների  համար Վրաստանում գտնվելու թույլատրելի ժամկետները:\nԱյս մասին ասվում է Վրաստանի կառավարության հատուկ հանձնարարականում: \nՆորությունը կվերաբերի մինչ 2020-ի մարտի 14-ը Վրաստանում օրինական գտնվող ոչ քաղաքացիներին: Այն դեպքում, եթե նրանք չեն կարող լքել Վրաստանը մի շարք պատճառներով, երկրում գտնվելու օրինական ժամկետը կերկարաձգվի մինչև 2020-ի հունիսի 30:\nՆման պատճառ կարող է համարվել եթե\n\nՊետությունը, որի քաղաքացին է հանդիսանում անձը, գտնվում է  վարակի բարձր գոտում\nԵթե սահմանի հատումն արգելված է տվյալ երկրի օրենքով\nԵթե քաղաքացին, առողջական պատճառներով գտնվում է կարանտինում կամ ինքնամեկուսացման մեջ\nԵթե քաղաքացին հնարավորություն չունի լքել Վրաստանի տարածքը՝ չվերթների բացակայության պատճառով\n\nՆշված դեպքերում օտարերկրյա քաղաքացիների վրա չի տարածվի Վրաստանում գտնվելու օրինական ժամկետների խախտման օրենքը, եթե ներկայացնեն երկիրը լքելու արգելքի մասին փաստաթուղթ:\nՄիաժամանակ նշվում է , որ այդ ընթացքում Վրաստանում գտնվելը չի կարող հիմք լինել՝ կեցության իրավունք ստանալու համար:\nԵրկրում փաստացի դադարեցված է ավիահաղորդակցությունը՝ բացառությամբ առանձին հատուկ թռիչքների: Նախօրեին Քաղավիացիայի գործակալությունը հայտնել է, որ կանոնավոր ավիափոխադրումների արգելքը հետաձգվում է մինչև ապրիլի 10-ը: Նոր որոշում կկայացվի՝ առողջապահության նախարարության խորհրդատվությունները հաշվի առնելով:\n"
}