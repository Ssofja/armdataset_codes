{
    "title": "Վրաստանի իշխանությունն ու ընդդիմությունը կրկին չհասան համաձայնության\r\n |aliq.ge|",
    "text": "aliq.ge: Վրաստանի իշխանության և ընդդիմության միջև կայացած բանակցությունները նորից անարդյունք ավարտվեցին: Եվրոպական խորհրդի նախագահ Շառլ Միշելի հատուկ ներկայացուցիչ Կրիստիան Դանիելսոնի միջոնորդությամբ շուրջ 7 ժամ շարունակ ընթացող բանակցություններից հետո շվեդ դիվանագետը հայտարարեց, որ կողմերը պատրաստ չէին փոխզիջումների:\nՎրաստանում ԵՄ ներկայացուցչության կողմից հրապարակված տեքստի համաձայն՝ բանակցությունները ընթացել են 5 թեմաների շուրջ.\n\nքաղաքականացված արդարադատության հարցերին անդրադարձ — մասնավորապես 2019 թվականի հունիսյան դեպքերի պատճառով ձերբակալվածների ազատ արձակում համաներման մասին օրենքով,\nընտրական հավակնոտ փոփոխություններ — նախատեսում է առաջիկա ընտրություններն անցկացնել լրիվ համամասնական ընտրակարգով, հաջորդ երկու խորհրդարանականները 2 տոկոսանոց արգելապատնեշով: Բարեփոխումը վերաբերում է նաև տեղական ընտրություններին,\nօրենքի գերակայություն / դատական ​​համակարգի բարեփոխում — այս կետում ընդգծված է բազմակուսակցական ներգրավվածության կարևորությունը,\nիշխանության բաշխում խորհրդարանում — ուժերի բաշխում կուսակցությունների միջև, մասնավորապես խորհրդարանում 5 կոմիտեի ղեկավարներ են նշանակվում ընդդիմությունից,\nառաջիկա ընտրություններ —  կուսակցությունները տարբեր կերպ են գնահատում 2020-ի ընտրությունները և համաձայնվում են խորհրդարանական մանդատների և հաջորդ ընտրություններին մասնակցելու հարցում, վերոնշյալ բարեփոխումները հաշվի առնելով:\n\nՀանդիպումից հետո իշխող կուսակցության նախագահ Իրակլի Կոբախիձեն հայտարարեց, որ բանակցությունները չեն կայացել, քանի որ ընդդիմությունը փոխզիջման չի գնացել: Ընդդիմությունում հակառակը, հայտարարում են, որ ամբողջ պատասխանատվությունը իշխանության վրա է և վերջինս չի ցանկանում համաձայնության հասնել:\nԸնդդիմության առաջնորդներից Սալոմե Սամադաշվիլիի հայտարարությամբ՝ կողմերը համաձայնության են հասել 5 կետից 3-ի դեպքում, խնդրահարույց են մնացել քաղբանտարկյալների և արտահերթ ընտրությունների հարցերը:\n"
}