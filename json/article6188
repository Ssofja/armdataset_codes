{
    "title": "Էդմոն Մարուքյանը ներքաղաքական ճգնաժամից դուրս գալու վերաբերյալ առաջարկ է ներկայացրել",
    "text": "Ազգային ժողովի «Լուսավոր Հայաստան» խմբակցության ղեկավար Էդմոն Մարուքյանը Ֆեյսբուքյան ուղիղ եթերում ներքաղաքական ճգնաժամից դուրս գալու վերաբերյալ առաջարկ է ներկայացրել․\n«Ես որպես խնդրի լուծում առաջարկում եմ Նիկոլ Փաշինյանին, որ նա նախագահի աշխատակազմից հետ վերցնի ԳՇ պետին ազատելու հրամանագրի նախագիծը, ձեռք չտա ԳՇ ղեկավարությանը, 5 բանակային կորպուսների ղեկավարներին եւ ընդհանրապես մի կողմ քաշվի բանակից։ Մենք, դրան ի պատասխան, ստորագրում ենք ցանկացած հուշագիր, որով ասում ենք, որ վարչապետի հրաժարականի պարագայում չենք առաջադրվելու եւ որեւէ մեկին չենք առաջադրելու, որպեսզի խորհրդարանը ցրվի, բոլորով գնանք ընտրությունների»,–նշել է Մարուքյանը։\nՆրա խոսքով՝ ընտրություններով ձեւավորված իշխանությունը կորոշի՝ ԳՇ պետն ու տեղակալը մնան, թե ոչ։\n"
}