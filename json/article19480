{
    "title": "Մոսկվայում սահմանվում է պարտադիր ինքնամեկուսացման ռեժիմ |civilnet.am|",
    "text": "civilnet.am: Մարտի 30-ից Մոսկվայում ուժի մեջ կմտնի համընդհանուր ինքնամեկուսացման ռեժիմ, հաղորդում են ռուսաստանյան լրատվամիջոցները։ Տնից կթույլատրվի դուրս գալ միայն աշխատանքի, մոտակա խանութ կամ դեղատուն գնալու համար, հնարավոր կլինի դուրս գալ նաև աղբ թափելու և կենդանիներին զբոսանքի տանելու նպատակով։\nՏրանսպորտի տեղաշարժի սահմանափակում չի լինի, քաղաքից ելումուտը չի փակվում։\nԿորոնավիրուսի պատճառով աշխատանքը կորցրած անձինք պարբերաբար փոխհատուցում կստանան մոսկովյան իշխանություններից։ Գործազրկության նպաստի հետ միասին այն կկազմի 19 500 ռուբլի։\nԻնքնամեկուսացման ռեժիմի խախտման համար պատժի կարգը կորոշվի առաջիկայում։\nՌուսաստանում պաշտոնապես գրանցվել է կորոնավիրուսի 1 534 դեպք, որոնցից մոտ մեկ տասնյակը՝ մահվան ելքով։\n"
}