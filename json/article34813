{
    "title": "Իրաքի նախագահը Բաղդադում ԱՄՆ-ի դեսպանատան ուղղությամբ իրականացված հրթիռային հարձակումը ահաբեկչություն է անվանել |tert.am|",
    "text": "tert.am: Իրաքի նախագահ Բարհամ Սալիհն ասել է, որ կիրակի գիշեր Բաղդադի դիվանագիտական Կանաչ գոտու վրա տեղի ունեցած հրթիռային հարձակումը «ահաբեկչություն»  է, որը խարխլում է Իրաքի միջազգային հեղինակությունը, հայտնում է CNN լրատվականը:Իրաքցի զինվորականների հայտարարության մեջ նշված է, որ կիրակի օրն ընկած հրթիռի հետևանքով վիրավորվել է առնվազն մեկ իրաքցի զինվոր: Զինվորականները հայտնել են, որ հրթիռների մեծ մասը հարվածել է ԱՄՆ դեսպանատան մոտ գտնվող Քադիսիա բնակելի թաղամասին՝ վնասելով մի քանի շենքեր և մեքենաներ:Մինչդեռ ԱՄՆ դեսպանատնից հայտնել են, որ դեսպանատան շենքին փոքր վնաս է հասցվել, բայց որևէ վիրավոր կամ զոհ չկա:Իրաքի Հանրապետության նախագահի մամուլի խոսնակը գրավոր հայտարարություն է տարածել՝ ասելով, որ «Կանաչ գոտու թիրախավորումը ահաբեկչություն է, որը վտանգում է անմեղ քաղաքացիների անվտանգությունը, կյանքն ու նրանց ունեցվածքը:«Դիվանագիտական առաքելությունների թիրախավորումը խարխլում է Իրաքի միջազգային հեղինակությունն ու նրա արտաքին կապերը»,- ասել է մամուլի խոսնակը:ԱՄՆ պետքարտուղար Մայք Պոմպեոն հարձակման համար մեղադրել է Իրանի աջակցությունը վայելող զինված խմբավորումներին:\nՇարունակությունը՝ tert.am-ում։\n"
}