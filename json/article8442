{
    "title": "Զինծառայողների ծնողները բողոքի ակցիա են իրականացնում Վ. Սարգսյանի անվան ռազմական համալսարանի մոտ |armenpress.am|",
    "text": "armenpress.am: Ծառայության վայրեր մեկնող զինծառայողների ծնողները բողոքի ակցիա են իրականացնում Վ. Սարգսյանի անվան ռազմական համալսարանի դիմաց:\nՆրանք ցանկանում են տեղեկանալ, թե որտե՞ղ են ծառայությունն իրականացնելու իրենց երեխաները:\nԱկցիային մասնակցող ծնողները դեմ են, որ իրենց երեխաները ծառայության մեկնեն Արցախի Հանրապետություն և խոչընդոտում են զինծառայողներին տեղափոխող ավտոմեքենաների տեղաշարժը: Նրանք միաժամանակ նշում են, որ իրենց երեխաները չեն խուսափում ծառայությունից:\nԼրագրողների հետ զրույցում, պատասխանելով այն հարցին, թե ո՞ւր են տեղափոխում զինծառայողներին, Ռազմական ոստիկանության սպան նշեց, որ զինծառայողներին տանում են իրենց ծառայության վայրերը:\n"
}