{
    "title": "Լեռնային Ղարաբաղի հարավում երկու նոր ադրբեջանական զորամաս է բացվել |azatutyun.am|",
    "text": "azatutyun.am: Ադրբեջանը շարունակում է 44-օրյա պատերազմի ընթացքում իր վերահսկողության տակ անցած շրջաններում նոր զորամասեր ստեղծել։ Այդ մասին տեղեկացնում է Ադրբեջանի պաշտպանության նախարարությունը։\nՄոդուլային տիպի երկու նոր զորամասերը բացվել են Խոջավենդի շրջանում, որն ըստ Ադրբեջանի 1991 թվականի վարչատարածքային բաժանման` ընդգրկում է նախկին ԼՂԻՄ-ի Մարտունու և Հադրութի շրջանները։\nAPA գործակալության փոխանցմամբ` նորաստեղծ զորամասերի բացման արարողությանը մասնակցել է Ադրբեջանի զինված ուժերի 2-րդ բանակային կորպուսի հրամանատար, գեներալ Մայիս Բարխուդարովը։\n"
}