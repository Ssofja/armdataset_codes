{
    "title": "ՌԴ ՊՆ ինքնաթիռները շարունակում են հանգցնել Սիբիրում մոլեգնող հրդեհը |shantnews.am|",
    "text": "shantnews.am: Սիբիրում շարունակում են մոլեգնել անտառային հրդեհները: Հրդեհաշիջման աշխատանքներում ներգրավված են Ռուսաստանի ՊՆ ինքնաթիռները:\nԴրանք 26 թռիչք են իրականացրել Կրասնոյարսկի երկրամասում և օրական շուրջ 1000 տոննա ջուր բաց թողել:\nՊաշտպանական գերատեսչության փոխանցմամբ՝ հնարավոր է եղել մարել հրդեհի շուրջ 60 օջախ: Սակայն հրդեհի հարյուրավոր այլ օջախներ արդեն հասցրել են գրավել ավելի քան 3 մլն հեկտար տարածք: Առավելապես տուժել են Իրկուտսկի մարզը, Կրասնոյարսկի երկրամասը և Յակուտիան: Ավելի քան 800 բնակավայր հայտնվել է ծխի գոտում: Ծուխը տարածվելով հասել է նույնիսկ Ալյասկա և Կանադա:\nՄասնագետների կարծիքով՝ այս հրդեհը կարող է բնապահպանական լուրջ աղետի հանգեցնել:\n"
}