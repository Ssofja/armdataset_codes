{
    "title": "Առաջարկվում է գովազդի տեղադրում թույլատրել Հանրային հեռուստաընկերությանը |panarmenian.net|",
    "text": "panarmenian.net: «Հեռուստատեսության և ռադիոյի մասին» ՀՀ օրենքում փոփոխություն և լրացումներ կատարելու մասին նախագծով առաջարկվում է գովազդի տեղադրում թույլատրել Հանրային հեռուստաընկերությանը։\nՆախագիծն ԱԺ Գիտության, կրթության, մշակույթի, սփյուռքի, երիտաարդության և սպորտի հարցերի մշտական հանձնաժողովի նիստում ներկայացրել է արդարադատության փոխնախարար Վահե Դանիելյանը:\nԱռաջարկվում է մեկ եթերաժամի ընթացքում մինչև 5 րոպե տևողությամբ վճարովի գովազդ տեղադրել, որը կցուցադրվի 18:00-00:00-ն: Իսկ սոցիալական անվճար գովազդը կհեռարձակվի ժամը 00:00-ից մինչև 18:00-ն։\nՎճարովի գովազդը լրացուցիչ ֆիանանսական հոսքեր կապահովի, ինչը թույլ կտա Հանրայինին տեխնիկական վերազինման և եթերացանցի վերանայման հարցը լուծել։\nՄինչև 2014 թվականը Հանրային հեռուսընկերությունն իրավունք ուներ առևտրային գովազդ տեղադրելու, բայց օրենքի փոփոխությունից հետո հեռուստաընկերությունը զրկվել է դրանից և հավելյալ ֆինանսական միջոցներից։\n"
}