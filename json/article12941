{
    "title": "Լևոն Տեր-Պետրոսյանը հանդիպել է Ֆրանսիայի դեսպան Ջ. Լաքոտին, անդրադարձ է եղել Հայաստանի ներքաղաքական զարգացումների հեռանկարներին",
    "text": "Փետրվարի 8-ին ՀՀ Առաջին նախագահ Լեւոն Տեր-Պետրոսյանն իր առանձնատանն ընդունել է Հայաստանում Ֆրանսիայի Արտակարգ եւ լիազոր դեսպան Ջոնաթան Լաքոտին։ Այս մասին ֆեյսբուքյան իր էջում տեղեկացնում է «Հայ Ազգային կոնգրեսի» մամուլի խոսնակ Արման Մուսինյանը։\n«Ավելի քան մեկ ժամ տեւած զրույցի ընթացքում անդրադարձ է եղել Հայաստանում եւ Արցախում ստեղծված իրավիճակին, Հայաստանի ներքաղաքական զարգացումների հեռանկարներին, ինչպես նաեւ տնտեսական, սոցիալական եւ հումանիտար բնույթի մի շարք հարցերի։\nՀանդիպմանը մասնակցել են Հայաստանում Ֆրանսիայի դեսպանատան առաջին խորհրդական Կլեր Լը Ֆլեշերը եւ ՀՀ Առաջին նախագահի գրասենյակի տնօրեն Ավետիս Ավագյանը»,- գրել է նա։\n"
}