{
    "title": "Աշխատանքային խումբն առաջարկում է նվազեցնել կուսակցության գրանցման համար պահանջվող անդամների թիվը",
    "text": "Այսօր Ազգային ժողովում ընթանում են «Կուսակցությունների մասին» օրենքի խորհրդարանական լսումները, որի ընթացքում սահմանադրագետ Արմեն Մազմանյանը ներկայացրեց այսօրենքի բարեփոխումների հայեցակարգը.\n«1․ Կուսակցությունների և կուսակցական համակարգերի ինստիտուցոնալացումը։ Սա առաջին խնդիրներից մեկն է կուսակցություննեևի զարգացման, կուսակցական համակարգի զարգացամանն ուղղված միջոցառումներ։\n2. Բազմակուսակցական համակարգի և գաղափարական բազմակարծության պատշաճ իրացումը Հայաստանում։\n3․ Կուսակցությունների ֆինանսավորումների թափանցիկության, հրապարակայնության և հաշվետվողականության բարձրացումը։ Կուսակցական ֆինանսների նկատմամաբ հանրային վերահսկողության գործիքակազմի կատարելագործումը, կոռուպցիոն ռիսնկերի նվազումը և քաղաքական գործունեության և բիզնեսի տարանջատումը, կուսակցության գործունեության վրա մասնավոր շահերի ազդեցության նվազումը։\n4․ Կուսակցական գործունեության ներառականության զարգացումը։\nԱշխատանքային խմբին ուղղված առաջարկություններ, որոնք դեռևս քննարկման փուլում են.\n1․ Անդամների պահանջված թիվը կուսակցության գրանցման համար օրենքով նախատեսված է 800։ Առաջարկության մեջ ասվում է՝ կուսակցության անդամների նվազագույն թիվը դարձնել 300։\n2․ Տարածքային ստորաբաժանումներ ունենալու պահանջն է։ Կուսակցություններից պահանջվում է տարածքային ստորաբաժանումների գրանցված վիճակում ունենալ Երևանում և մարզերի ¼-ում։ Աշխատանքային խումբը հանգել է այն եզրակացության, որ միգուցե այս պահանջը այդքան ակտուալ չէ՝ հաշվի առնելով ժամանակակից հաղորդակցման միջոցները։\n3․ Առաջարկություն է արվում, որ որպես պետական աջակցության միջոց հատկապես ԱԺ ներկայացված կուսակցություններին ամեն մարզում կառավարությունը տրամադրի գրասենյակ ԱԺ գործունեության ընթացքում։ Սա չի վերաբերում «Կուսակցությունների մասին» օրենքի այն կետին, որով սահմանվում է յուրաքանչյուր կուսակցության ՏԻՄ-ի կողմից տրամադրել տարածք՝ հանդիպումներ իրականացնելու համար։ Խոսքը վերաբերում է ԱԺ ներկայացված կուսակցություններին։\nԿուսակցությունների կասեցման վերաբերյալ դրույթներ.\n1․ Գործող օրենքի համաձայն այդ դրույթներն են ՝օրենքի կոպիտ խախտման հիմքով կուսակցությունների կասեցումը, համապետական երկու և ավելի ընտրությունների չմասնակցելու պատճառով։ Աշխատանքային խումբը գտավ, որ առաջին կետում նշված օրենքի կոպիտ խախտման հասկացությունը բավական լայն է, և պրակտիկայում սա կարող է օգտագործվել որպես մահակ կուսակցությւոնների դեմ։ Մեր փորձագիտական խումբը ստանձնել է այս սահմանումը շտկել և տալ կոպիտ խախտման հիմնավորած սահմանումներ։\n2․ Երկու և ավելի ընտրություններին չմասնակցելու պատճառով կուսակցության կասեցման դրույթը պետք է ընդհանրապես հանել օրենքից, աշխատանքային խումբը այս որոշմանն է եկել գրեթե միաձայն։\nԿուսակցությունների ներքին ընթացակարգերի վերաբերյալ.\nԿուսակցությունները պետք է հնարավորություն ունենան իրենց ներքին կառուցվածքը, գործառույթները հնարավորինս իրենց հայեցողությամբ կարողանան որոշել։Գործող օրենքը պահանջում է, որ կուսակցությունն ունենա ղեկավար մարմին՝ համագումար, որը կարող է նիստեր գումարել 4 տարին մեկ անգամ։\nԵվ երկրորդ պահանջվող ղեկավար մարմինը, այսպես կոչված, մշտապես գործող ղեկավար՝ գործադիր մարմինն է։ Այդ մարմինը կարող է լինել և՛ կոլեգիալ և՛ միանձնյա։ Որպեսզի ղեկավար մարմնում անպայման ունենաք կոլեգիալ մարմին, մենք նախատեսել ենք, որ կուսակցությունները պետք է ունենան կոլոգիալ ղեկավար մարմին (խորհուրդ)։Այս մարմինը օղակ կսետղծի գործադիր և ղեկավար մարմնի միջև և ղեկավար մարմնի նկատմամբ վերահսկողություն կիրականացնի։\nԿուսակցությունների ներառականության խնդիրը.\nԿուսակցություններում գերակշռում են որոշակի խմբերի ներկայացուցիչներ, բայց դա նաև պետք է վերաբերի ազգային փոքրամասնությունների ներկայացուցչությանը, երիտասարդների, հաշմանդամություն ունեցողների և այլ խմբերի քաղաքական ներգրավվածությանը։\n1․ Պետք է պարտադիր ընդգրկել դրույթներ, թե տվյալ կուսակցությունը ինչպես է պատրաստվում դառնալ ավելի ներառական և այդ դրույթները պետք է ամրագրվեն կուսակցության կանոնադրության մեջ։\n2․ Խորհուրդը, որը պետք է լինի կոլեգիալ մարմնում, պետք է ունենա նվազագույնը 5 անդամ, և պետք է պահանջվի, որ խորհրդի կազմում ոչ մի սեռի ներգրավվածություն չգերազանցի 70 տոկոսը։\nԿուսակցությունների ֆինանսավորման դրույթներ.\n1․ Կուսակցությունների ֆինանասավորման գործընթացում պետք է լինի պետական աջակցության հիմնահարցը։ Ներկայումս նախատեսված պետական աջակցությւոնը բավարար չէ, և աշխատանքային խումբը առաջարկել է ավելացնել պետական աջակցության ծավալը և իջեցնել կուսակցությունների համար նախատեսված շեմը, որով դրանք կստանան պետական աջակցությւուն։\n2․ Նվիրատվությունների վերաբերյալ առաջարկություններից մեկը եղել է այն, որ պետք է ընդհանրապես նվիրատվությունները թույլատրվեն միայն ֆիզիկական անձանց կողմից, նվազեցվեն իրավաբանական անձանց կողմից տրամադրվող նվիրատվությունները։ Պետք է բացառվեն բոլոր կանխիկ նվիրատվությունները։\n3․ Կուսակցական ֆինանսներից ընդհանրապես պետք է բացառել կուսակցությունների ձեռնարկատիրական հնարավորությունը։ Կուսակցություններին չթույլատրել իրականացնել ո՛չ ուղղակի, ո՛չ անուղղակի ձեռնարկատիրական գործունեություն։ Պետք է մասնակի բացառություն սահմանվի հրատարկչական գործունեության կամ ԶԼՄ-ների որոշակի գործունեության նկատմամբ միայն ոչ առևտրային եղանակի դեպքում։\nՇատ կարևոր է Կուսակցությունների և ընտրարշավների ֆինանսների նկատմամբ վերահսկողության հարցը։ Այս պահին այդ վերահսկողությունն իրականցվում է ԿԸՀ-ի կողմից ընտրված մարմինը, սակայն աշխատանքային խումբը կարծում է, որ պետք է խումբն ունենա առավել շատ ազատություն, և հնարավորություն տրվի այն զարգացնելու։ Որոշակի պահի այս վերահսկող օղակի գործառույթը անհրաժեշտ է, որ մարմինն առանձնացվի ԿԸՀ-ից։ Այս հարցը դեռ պետք է մանրամասն քննարկել»։\n"
}