{
    "title": "ՀՀ նախագահը ստորագրել է նախարարներ նշանակելու մասին հրամանագրեր |armenpress.am|",
    "text": "armenpress.am: Հայաստանի Հանրապետության նախագահ Արմեն Սարգսյանը կառավարության կառուցվածքային փոփոխությունների արդյունքում ձևավորված նոր նախարարությունների նախարարներ նշանակելու մասին հրամանագրեր է ստորագրել:\nՀՀ նախագահի հրամանագրով Էրիկ Գրիգորյանն ազատվել է բնապահպանության նախարարի պաշտոնից ու նշանակվել շրջակա միջավայրի նախարար:\nՏիգրան Խաչատրյանը նշանակվել է ՀՀ էկոնոմիկայի նախարար՝ ազատվելով տնտեսական զարգացման և ներդրումների նախարարի պաշտոնից:\nԱրայիկ Հարությունյանը նշանակվել է կրթության, գիտության, մշակույթի և սպորտի նախարար՝ ազատվելով ՀՀ կրթության և գիտության նախարարի պաշտոնից:\nՍուրեն Պապիկյանը նշանակվել է տարածքային կառավարման և ենթակառուցվածքների նախարար՝ ազատվելով տարածքային կառավարման և զարգացման նախարարի պաշտոնից:\nՀակոբ Արշակյանը նշանակվել է բարձր տեխնոլոգիական արդյունաբերության նախարար՝ ազատվելով տրանսպորտի, կապի և տեղեկատվական տեխնոլոգիաների նախարարի պաշտոնից:\nՕրենսդրական փոփոխություններից հետո ՀՀ կառավարությունը բաղկացած է հետևյալ նախարարություններից.\nԱրտաքին գործերի նախարարություն\nՊաշտպանության նախարարություն\nԱրտակարգ իրավիճակների նախարարություն\nԱրդարադատության նախարարություն\nԱշխատանքի և սոցիալական հարցերի նախարարություն\nԿրթության, գիտության, մշակույթի և սպորտի նախարարություն\nՇրջակա միջավայրի նախարարություն\nԱռողջապահության նախարարություն\nՖինանսների նախարարություն\nԷկոնոմիկայի նախարարություն\nՏարածքային կառավարման և ենթակառուցվածքների նախարարություն\nԲարձր տեխնոլոգիաների արդյունաբերության նախարարություն:\n"
}