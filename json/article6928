{
    "title": "Բարգավաճ Հայաստան խմբակցության ղեկավարն իրեն դիտարկում է  մերժված, բայց վերականգնվել ցանկացող քաղաքական խմբերի մի մասնիկ․ Լիլիթ Մակունց",
    "text": "ԱԺ «Իմ քայլ»-ը խմբակցության ղեկավար Լիլիթ Մակունցը իր ֆեյսբուքյան էջում գրում է.\n«Որոշ քաղաքական ուժերի մոտ այդպես էլ չի ստացվում ճիշտ քաղաքական հաշվարկ անել: Վարչապետի՝ կորոնավիրուսով վարակված լինելու հանգամանքի վրա բոլոր խաղադրույքները դնելը և կառավարող ուժի դեմ համավարակի պայմաններում կոնսոլիդացիայի կոչ անելը՝ քաղաքական ու անձնական մղումներին հագուրդ տալու նպատակով, նույնն է, ինչ պատերազմական վիճակում դավադիր գործողություններ ձեռնարկելը պետության դեմ: Բայց իհարկե որոշ մարդիկ դա փորձում են հրամցնել «երկրի մասին մտածողների, հանուն ժողովրդի ու պետության» բարձրագոչ ելույթներով:\nԱյո՛, չունենք թալանի ու կոռուպցիայի մեջ թաթախված լինելու փորձ:\nԱյո՛, չունենք ապարանքներ և մեր պաշտոնը չենք օգտագործել բիզնեսներ հիմնելու ու խլելու համար:\nԱյո՛, չենք կեղեքում ու չենք թալանում:\nԵվ այո՛, հաղթահարելու ենք այս վիճակը:\nԱփսոսում եմ, որ Բարգավաճ Հայաստան խմբակցության ղեկավարն իրեն դիտարկում է ոչ թե Հայաստանի իշխանությունների և քաղաքացիների հետ այս ծանր իրավիճակը հաղթահարողի դիրքերից, այլ որպես մերժված, բայց վերականգնվել ցանկացող քաղաքական խմբերի մի մասնիկ»:\n"
}