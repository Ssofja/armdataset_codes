{
    "title": "Սյունիքի մարզում քաղպաշտպանության 8 հենակետ է գործելու, կառուցվելու են ապաստարաններ. Փիլոյան |1lurer.am|",
    "text": "1lurer.am: Ապաստարանների մասով սահմանամերձ բնակավայրերում վիճակն ավելի լավ է, քան, օրինակ՝ Երևանում և հարակից շրջաններում: Այդ մասին ԱԺ պաշտպանության և անվտանգության հարցերի մշտական հանձնաժողովի նիստին ասաց ԱԻ նախարար Անդրանիկ Փիլոյանը: \nՆա հայտնեց, որ Տավուշի մարզի օրինակով ապաստարաններ են կառուցվելու նաև Սյունիքի մարզում: \nՆախարարը հայտնեց, որ Սյունիքում լինելու է քաղպաշտպանության 8 հենակետ, մեկն արդեն սկսել է գործել Շուռնուխում: Առաջիկայում հենակետերը կգործարկվեն նաև Շիկահողում, Դավիթ Բեկում, Տեղ գյուղում և ևս 4 համայնքում: Հենակետերում, ըստ Փիլոյանի, կլինեն առաջին անհրաժեշտության պարագաներ և դեղորայք:   \n"
}