{
    "title": "Նիկոլ Փաշինյանն ու Վլադիմիր Պուտինը քննարկել են իրավիճակը Լեռնային Ղարաբաղում\r\n |24news.am|",
    "text": "24news.am: ՀՀ վարչապետ Նիկոլ Փաշինյանն այսօր հեռախոսազրույց է ունեցել ՌԴ նախագահ Վլադիմիր Պուտինի հետ: Այս մասին հայտնում է ՏԱՍՍ-ը՝ հղում անելով Կրեմլի լրատվական ծառայությանը:\nՀեռախոսազրույցը տեղի է ունեցել հայկական կողմի նախաձեռնությամբ: Քննարկվել է իրավիճակը Լեռնային Ղարաբաղում, զրույցի ընթացքում գոհունակությամբ արձանագրվել է, որ տարածաշրջանում իրավիճակը կայունացել է և հիմնականում հանգիստ է:\nԿողմերը մտքեր են փոխանակել երկկողմ համագործակցության արդիական հարցերի շուրջ՝ շեշտը դնելով էներգետիկայի ոլորտի և կորոնավիրուսային հիվանդության դեմ պայքարի վրա: Պայմանավորվածություն է ձեռք բերվել հետագա երկխոսության համար:\n"
}