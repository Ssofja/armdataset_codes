{
    "title": "Արարատի, Վայքի, Գորիսի, Կապանի, Ծովագյուղի և Ճամբարակի տարածաշրջանների ավտոճանապարհներին ձյուն է տեղում",
    "text": "ՀՀ ՏԿԵՆ «Ճանապարհային դեպարտամենտ» պետական ոչ առևտրային կազմակերպությունը տեղեկացնում է, որ նոյեմբերի 29-ին՝ ժամը 17։30-ի դրությամբ, Արարատի, Վայքի, Գորիսի, Կապանի, Ծովագյուղի և Ճամբարակի տարածաշրջանների ավտոճանապարհներին ձյուն է տեղում։\nՄիջպետական և հանրապետական նշանակության բոլոր ավտոճանապարհները բաց են: Ճանապարհաշինարարներն ավտոճանապարհներին կատարում են մաքրման և աղով, ավազով մշակման աշխատանքներ:\nՎթարներից, պատահարներից և խցանումներից խուսափելու համար վարորդներին խորհուրդ է տրվում երթևեկել բացառապես ձմեռային անվադողերով։\n"
}