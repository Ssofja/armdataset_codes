{
    "title": "Սեպտեմբերի 30-ի կառավարության արտահերթ նիստի օրակարգում 10-ը հարց է ներառված",
    "text": "Երկուշաբթի` սեպտեմբերի 30-ին կառավարությունն արտահերթ նիստ կանցկացնի։ Օրակարգում 10 հարց է ներառված՝1․ «Ֆինանսական համահարթեցման մասին» ՀՀ օրենքում փոփոխություններ կատարելու մասին» օրենքի նախագծի մասին,2․ Սևանա լճի էկոհամակարգի վերականգնման, պահպանման, վերարտադրման, բնականոն զարգացման և օգտագործման միջոցառումների 2020 թվականի տարեկան ծրագիրը հաստատելու մասին,3․ ՀՀ թմրամոլության և թմրամիջոցների ապօրինի շրջանառության դեմ պայքարի 2020 թվականի միջոցառումների ծրագիրը և ժամանակացույցը հաստատելու մասին,4․ 2020 թվականին իրականացվելիք գիտական և գիտատեխնիկական պետական նպատակային ծրագրերը հաստատելու մասին,5․ Զբաղվածության կարգավորման 2020 թվականի պետական ծրագիրը և միջոցառումների ցանկը հաստատելու մասին,6․ Հաշմանդամություն ունեցող անձանց սոցիալական ներառման 2020 թվականի տարեկան ծրագիրը և միջոցառումների ցանկը հաստատելու մասին,7․ 2020 թվականի առողջապահական պետական նպատակային ծրագրերը հաստատելու մասին,8․ ՀՀ 2020 թվականի պետական բյուջեում ընդգրկելու նպատակով ֆիզիկական կուլտուրայի և սպորտի զարգացման 2020 թվականի տարեկան ծրագիրը հաստատելու մասին,9․Երեխայի իրավունքների պաշտպանության 2020 թվականի տարեկան ծրագրին և միջոցառումների ցանկին հավանություն տալու մասին,10․ Սահմանամերձ տարածաշրջանների զարգացման 2020 թվականի ծրագիրը հաստատելու մասին։«Սահմանամերձ համայնքների սոցիալական աջակցության մասին Հայաստանի Հանրապետության օրենքում փոփոխություն կատարելու մասին» ՀՀ օրենքի նախագծի ժամկետը 2018թ.-ից մինչև 2021թ. երկարացնելու մասին որոշման նախագիծով նախատեսվում է սոցիալական աջակցության ծրագիրն իրականացնել սահմանամերձ 16 համայնքում ընդգրկված 38 բնակավայրերում:Սահմանամերձ համայնքներին ցուցաբերվելու է պետական աջակցություն՝ բնակիչներին բնական գազի, էլեկտրաէներգիայի, ոռոգման ջրի սակագնի մասնակի ու գույքահարկի և հողի հարկի փոխհատուցում տրամադրելու համար:Սոցիալական աջակցության ծրագիրն իրականացնելու համար, 2015 թվականից սկսած, յուրաքանչյուր տարվա պետական բյուջեով նախատեսվել է 928, 871.2 հազ. դրամ գումար, 2020թ՝ 800,000․0 հազ դրամ։Սահմանամերձ բնակավայրերում առկա են՝Բնակիչ՝ 58391Տնտեսություն՝ 17736Էլեկտրաէներգիայի բաժանորդ՝ 17560Գազի բաժանորդ՝ 9978Ըստ հիմնավորման` կարգավորման նպատակն է ՀՀ սահմանամերձ համայնքներում կյանքի պայմանների բարելավումը:\n"
}