{
    "title": "Գաֆէսճեանը սահմանափակում է հանրային ծրագրերը. Մարտի համերգները չեղարկվում են",
    "text": "Գաֆէսճեան արվեստի կենտրոնը ժամանակավորապես սահմանափակում է իր հանրային ծրագրերը՝ հանրային առողջության պահպանման նկատառումներից ելնելով: Այդ մասին ասվում է կենտրոնի ֆեյսբուքյան էջում:\nՄասնավորապես, մարտի 13-ին կայանալիք «Շախմատային հանդիպումներ. Գաֆէսճեան պատանեկան խորհուրդն ընդդեմ արվեստագետների» նոր նախագծի մեկնարկը, ինչպես նաև առաջիկա կրթական ծրագրերն առայժմ հետաձգվում են:\nՉեղարկվում են նաև Կենտրոնի մարտ ամսվա համերգային ծրագրերը. մարտի 14-ի «Կադանսը», մարտի 21-ի «Ալեակ» Ֆոլկ եռյակի համերգն ու մարտի 27-ի «Ժամանակի հորիզոններ» համերգը:\nԱռայժմ չի գործի նաև ԳԱԿ-ի Ինտերակտիվ ուսումնական կենտրոնը:\nԱնձնակազմն անում է ամենը՝ Կենտրոնի տարածքը բոլորի համար հնարավորինս անվտանգ դարձնելու:\nԱվելի վաղ հայտնի դարձավ, որ Ալ. Թամանյանի անվան ճարտարապետության ազգային թանգարան-ինստիտուտը ժամանակավորապես այցելուներ չի ընդունի:\n"
}