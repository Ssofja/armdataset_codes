{
    "title": "Պուտինն ԱՄՆ-ին թույլ չի տա ուժի դիրքից խոսել Ռուսաստանի հետ․ Պեսկով |tert.am|",
    "text": "tert.am: ՌԴ նախագահի մամուլի խոսնակ Դմիտրի Պեսկովը հայտարարել է, որ նախագահ Վլադիմիր Պուտինը Միացյալ Նահանգներին կամ որևէ այլ երկրի թույլ չի տա իր հետ ուժի դիրքից խոսել, հայտնում է Russian.rt.com լրատվականը:\n«Ամերիկացիները հիմա մանտրայի պես կրկնում են, որ բոլորի հետ խոսելու են ուժի դիրքից: Պուտինն ու Ռուսաստանի ղեկավարությունից որևէ մեկը թույլ չի տա ամերիկացիներին կամ այլ մեկին այդպես խոսել մեզ հետ: Դա բացառված է», - ասել է Պեսկովը «Արգումենտի ի Ֆակտի» թերթին տված հարցազրույցի ընթացքում։\nՊատասխանելով ԱՄՆ-ի հետ դիվանագիտական հարաբերությունների հնարավոր խզման մասին հարցին՝ Պեսկովն ասել է, որ նման ծայրահեղ սցենարներից խոսել չի ցանկանա։\n"
}