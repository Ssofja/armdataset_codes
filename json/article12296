{
    "title": "Երևանը կմիանա «Երկրի ժամ»-ին․ մարտի 27-ին 2 ժամով կանջատվի հիմնական փողոցների և շենքերի արտաքին լուսավորությունը",
    "text": "Երևանը կմիանա «Երկրի ժամ»-ին։ Մարտի 27-ին, երկու ժամով, կանջատվի Երևանի հիմնական փողոցների և շենքերի արտաքին լուսավորությունը: Այս մասին տեղեկացնում է Երեւանի քաղաքապետարանը։\n«Կլիմայի փոփոխության դեմ պայքարին ուղղված «Երկրի ժամը» համաշխարհային բնապահպանական միջոցառման շրջանակում մարտի 27-ին, ժամը 20:30-ից 21:30-ը, կանջատվի Երևանի հիմնական փողոցների և շենքերի արտաքին լուսավորությունը:\nՀայաստանում միջոցառումներն անցկացվում են Բնության համաշխարհային հիմնադրամի հայաստանյան մասնաճյուղի նախաձեռնությամբ: Նախաձեռնությանը կարող են միանալ նաև բոլոր ցանկացողները»,- ասված է քաղաքապետարանի ֆեյսբուքյան գրառման մեջ:\n"
}