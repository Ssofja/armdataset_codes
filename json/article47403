{
    "title": "Ալաբամայում արգելվել է հղիության արհեստական ընդհատումը. բացառություն չի արվի անգամ բռնաբարության և արյունապղծության դեպքում  |tert.am|",
    "text": "tert.am: ԱՄՆ Ալաբամա նահանգի սենատն ընդունել է հղիության արհեստական ընդհատումն արգելող օրենք՝ ցանկացած ժամկետում հղիության արհեստական ընդհատումն առաջին կարգի հանցանք հռչակելով:\nԻնչպես հայտնում է The Guardian-ը, սա հղիության արհեստական ընդհատման վերաբերյալ ԱՄՆ-ում գործող ամենախիստ օրենքն է: Այն բացառություն չի ենթադրում նույնիսկ այն դեպքում, եթե իգական սեռի ներկայացուցիչը հղիացել է բռնաբարության կամ արյունապղծության հետևանքով:\nՄիակ բացառությունը կարվի այն դեպքում, եթե կնոջ առողջությանը լուրջ վտանգ սպառնա:\nՑանկացած բժիշկ, որն Ալաբամայի տարածքում հղիության արհեստական ընդհատում կիրագործի, կարող է դատապարտվել 10-99 տարի ազատազրկման: Մինչդեռ նրան դիմած կինը որևէ պատասխանատվության չի ենթարկվի:\nԲազմաթիվ ակտիվիստներ, կանանց իրավունքների պաշտպաններ, աստղեր և քաղաքական գործիչներ քննադատել են այս որոշումը:\n"
}