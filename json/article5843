{
    "title": "Միհրան Հակոբյանի նկատմամբ քրեական հետապնդումը չի դադարեցվի. ՔԿ-ն մերժել է միջնորդությունը |tert.am|",
    "text": "tert.am: ՀՀ քննչական կոմիտեն մերժել է ՀՀ ԱԺ նախկին պատգամավոր, հասարակական-քաղաքական գործիչ Միհրան Հակոբյանի նկատմամբ քրեական հետապնդումը դադարեցնելու մասին պաշտպանի միջնորդությունը։ Այս մասին ասաց Հակոբյանի պաշտպան Միքայել Շխիմյանը:\nՆա նշեց, որ միջնորդություն էին ներկայացրել՝ վկայակոչելով Վարչական դատարանի որոշումը, համաձայն որի՝ ռազմական դրության պայմաններում հավաքների արգելքների մասին դրույթն այլևս չի գործում։\nՆրա խոսքով՝ միջնորդությունը մերժվել է այն հիմքով, որ որոշումը հետադարձ ուժ չի կարող ունենալ, սակայն, պաշտպանը նշեց, որ բարելավվող որոշումները հետադարձ ուժ կարող են ունենալ:\nԻնչ վերաբերում է հետագա անելիքներին, Շխիմյանը նշեց. «Այս պահին այլևս անելիք չկա, կսպասենք, երբ գործը կուղարկվի դատարան»:\n"
}