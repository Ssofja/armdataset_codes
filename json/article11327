{
    "title": "ՄԻՊ-ը և ԵԽ-ն սկսում են ծրագիր՝ նվիրված կենսաբժշկության ոլորտում մարդու իրավունքներին",
    "text": "Առաջին անգամ Եվրոպայի խորհրդի տարածքում. Հայաստանի Մարդու իրավունքների պաշտպանը և ԵԽ-ն սկսում են ծրագիր՝ նվիրված կենսաբժշկության ոլորտում մարդու իրավունքներին:\nԾրագիրն իրականացվում է ՀՀ Մարդու իրավունքների պաշտպանի նախաձեռնությամբ և ԵԽ կողմից: Այն ներառելու է այնպիսի հարցեր, ինչպիսիք են պացիենտների իրավունքների պաշտպանությունը, մասնավորության (privacy) և բժշկական գաղտնիքի ապահովումը, բուժաշխատողների դերի բարձրացումը, հոգեբուժական կազմակերպություններում բուժման հարցերը և այլն։\n«Պետք է ընդգծեմ այս ընթացքում ԵԽ Մարդու իրավունքների և իրավունքի գերակայության գլխավոր տնօրինության, ԵԽ Ծրագրերի հարցերով գլխավոր տնօրինության, ԵԽ երևանյան գրասենյակի, ԵԽ-ում Հայաստանի մշտական ներկայացուցչության մեր գործընկերների հետ համատեղ աշխատանքն ու կարևոր աջակցությունը»,- գրել է ՄԻՊ Արման Թաթոյանը։\n"
}