{
    "title": "Թրամփն այցելել է բախումների թատերաբեմ դարձած Կենոշա |azatutyun.am|",
    "text": "azatutyun.am: Միացյալ Նահանգների նախագահ Դոնալդ Թրամփն այցելել է զանգվածային բախումների թատերաբեմ դարձած Կենոշա քաղաք։\nՎիսկոնսինում գտնվող՝ ավելի քան 100 հազար բնակիչ ունեցող այս քաղաքում անկարգությունները սկիզբ էին առել օգոստոսի 23-ին, երբ ոստիկանները կրակ էին բացել տեղի աֆրոամերիկացի բնակիչներից մեկի՝ 29-ամյա Ջեյքոբ Բլեյքի ուղղությամբ, վիրավորելով նրան։\nԿենոշա այցի ընթացքում, սակայն, Թրամփը ոստիկանների գործողություններից տուժած աֆրոամերիկացու ընտանիքի հետ չի շփվել։ Փոխարենը Միացյալ Նահանգների նախագահը հանդիպել է տեղացի ոստիկաններին՝ բարձր գնահատելով անկարգությունների զսպմանն ուղղված նրանց գործողությունները։\n«Մենք պետք է դատապարտենք ոստիկանների դեմ ուղղված այն վտանգավոր հռետորաբանությունը, որ վերջին շրջանում գնալով ավելի է շատանում», - հայտարարել է Թրամփը այցի ընթացքում։\n"
}