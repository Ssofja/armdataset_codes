{
    "title": "ԱՄՆ-ը մայիսին կարող Է լրացուցիչ պատժամիջոցներ սահմանել Իրանի նկատմամբ |armenpress.am|",
    "text": "armenpress.am։ ԱՄՆ-ը դիտարկում Է Իրանի նկատմամբ լրացուցիչ տնտեսական պատժամիջոցներ սահմանելու հնարավորությունը՝ կապված միջուկային գործարքից Միացյալ Նահանգների դուրս գալու առաջին տարեդարձի հետ, ինչի մասին Վաշինգտոնը հայտարարեց 2018 թվականի մայիսին: Այդ մասին հայտնել Է Reuters գործակալությունը՝ վկայակոչելով ամերիկյան վարչակազմի ներկայացուցչին:\nՆրա տեղեկատվության համաձայն՝ պատժամիջոցները կարող են վերաբերել տնտեսության այն սեկտորներին, որոնք ավելի վաղ դուրս Էին մնում Միացյալ Նահանգների կողմից կիրառվող սահմանափակումների ազդեցության գոտուց: Ընդսմին վարչակազմի ներկայացուցիչը իրանական նավթի արտահանման առավելագույն նվազեցումը համարել Է լրացուցիչ պատժամիջոցների սահմանման գլխավոր նպատակը, հաղորդել Է ՏԱՍՍ-ը:\n"
}