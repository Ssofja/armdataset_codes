{
    "title": "Բեյրութի նավահանգստում տեղի ունեցած հզոր պայթյունի հետևանքով մոտ 4000 շենք է վնասվել կամ ամբողջովին փլուզվել |tert.am|",
    "text": "tert.am: Օգոստոսի 4-ին Լիբանանի մայրաքաղաք Բեյրութի նավահանգստում տեղի ունեցած հզոր պայթյունի հետևանքով վնասվել կամ ամբողջովին փլուզվել է մոտ 4000 շենք, այս մասին նախօրեին հայտնել է Լիբանանի ներքին անվտանգության վարչությունը, գրում է korrespondent.net կայքը։\nԵրկրի նախագահ Միշել Աունն Իսպանիայի թագավոր Ֆիլիպ 6-րդի հետ հեռախոսազրույցի ժամանակ հաստատել է, որ նախնական գնահատականների համաձայն՝ Լիբանանի կրած վնասի չափը գերազանցում է 15 միլիարդ դոլարը։ \nՄիևնույն ժամանակ, իսպանացի միապետը ցավակցություններ ու զորակցություն է հայտնել Լիբանանի ժողովրդին, ինչպես նաև նշել է, որ պատրաստ է անհրաժեշտ օգնություն ցուցաբերել նրանց։\n"
}