{
    "title": "Դիմել եմ ՀՀ-ում ՌԴ դեսպանին՝ խնդրելով միջնորդել Ադրբեջանի տիրապետության տակ մնացած ցուցանմուշները Շուշիի 5 թանգարաններից դուրս բերելու համար․ Աննա Կոստանյան",
    "text": "Երեկ ես էլ իմ հերթին պաշտոնական նամակով դիմել եմ Հայաստանում Ռուսաստանի Արտակարգ և Լիազոր դեսպան Սերգեյ Կոպիրկինին․ որպես ՌԴ ներկայացուցչի, խնդրել եմ միջնորդել ադրբեջանական կողմին, որպեսզի հնարավորություն տրվի Արցախի հերոս Վազգեն Սարգսյանի հուշարձանն ինչ-որ կերպ տեղափոխվել Հայաստան։ Այս մասին գրառում է կատարել ԼՀԿ-ական պատգամավոր Աննա Կոստանյանը։\nՆա մասնավորապես գրել է․\n«Նամակում նշել եմ նաև, որ ՌԴ Արտաքին գործերի նախարար Ս․ Լավրովի, ՌԴ նախագահ Վ․ Պուտինի կողմից հատուկ շեշտադրվել է ՅՈՒՆԵՍԿՕ-ի պաշտոնական առաքելություն իրականացնող խմբի այց դեպի Արցախ կազմակերպելու վերաբերյալ նախնական պայմանավորվածությունների մասին։\nԴեսպանին խնդրել եմ միջնորդել կապ հաստատել Լեռնային Ղարաբաղում ռուսական խաղաղապահական առաքելություն իրականացնող զորքերի գլխավոր հրամանատար՝ գեներալ-լեյտենանտ Ռուստամ Մուրադովի հետ, ում օժանդակությամբ հնարավոր կլինի գուցե հայկական կողմից կազմել օպերատիվ խումբ, որը Յունեսկօ-ի խմբի հետ համատեղ մուտք կգործի Ադրբեջանի տիրապետության տակ մնացած արցախյան տարածքներում գտնվող պատմամշակութային վայրեր, սրբավայրեր, թանգարաններ՝ ուսումնասիրություն կատարելու, տեղում փաստավավերագրության համար տեսանկարահանում իրականացնելու և հնարավորության դեպքում ցուցանմուշները Շուշիի 5 թանգարաններից դուրս բերելու համար։\nԼիահույս եմ նամակս դրական պատասխան կունենա»։\n"
}