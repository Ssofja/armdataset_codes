{
    "title": "Լավրովը Բաքվում կհանդիպի Ալիևի և Բայրամովի հետ. կքննարկվի Լեռնային Ղարաբաղում տիրող իրավիճակը |tert.am|",
    "text": "tert.am: Ռուսաստանի արտգործնախարար Սերգեյ Լավրովը մայիսի 10-11-ն Ադրբեջան կատարելիք աշխատանքային այցի շրջանակում հանդիպումներ կունենա երկրի նախագահ Իլհամ Ալիևի և ԱԳ նախարար Ջեյհուն Բարամովի հետ: Այս մասին հայտնում է ՏԱՍՍ գործակալությունը` հղում անելով ՌԴ ԱԳՆ հայտարարությանը:«Հատուկ ուշադրություն կդարձվի Ռուսաստանի, Ադրբեջանի և Հայաստանի առաջնորդների` 2020 թվականի նոյեմբերի 9-ի և 2021 թվականի հունվարի 11-ի համատեղ հայտարարությունների իրագործմանը: Նախատեսվում է քննարկել Լեռնային Ղարաբաղում տիրող իրավիճակը, ղարաբաղյան հակամարտության կարգավորման հումանիտար հայեցակետերը, հետպատերազմական վերականգնմանը և խաղաղ կյանքի հաստատմանն առնչվող հարցերը»,- ասվում է գերատեսչության հաղորդագրության մեջ:\n"
}