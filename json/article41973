{
    "title": "Այս պահի դրությամբ ո՛չ առաջադրման, ո՛չ չառաջադրման վերաբերյալ որոշում չունեմ․ Երվանդ Խունդկարյան |tert.am|",
    "text": "tert.am: Այս պահի դրությամբ ո՛չ առաջադրման, ո՛չ չառաջադրման վերաբերյալ որոշում չունեմ, որևէ քննարկում չի եղել, քննարկումը կլինի աշխատակարգային նիստին: Այս մասին այսօր լրագրողների հետ զրույցում Սահմանադրական դատարանի նախագահի ընտրությունից առաջ ասաց ՍԴ դատավոր Երվանդ Խունդկարյանը:\nՀարցին, թե խոսվում է, որ երաշխիքներ են եղել, որ ինքն է լինելու ՍԴ նախագահ, Երվանդ Խունդկարյանն ասաց, որ նման երաշխիքներ չեն կարող լինել, և նման  քննարկումներ չեն եղել: «Որևէ մեկը նման երաշխիք չէր կարող տալ, և որևէ մեկը նման երաշխիք չի էլ տվել»,-ասաց նա:\nՀարցին, թե ինչու թողեց Վճռաբեկ դատարանի նախագահի պաշտոնը, նա պատասխանեց, որ պաշտոնները չի գնահատում, և իր համար ավելի արժեքավոր է դատավորի՝ արդարադատական գործառույթ իրականացնելը: Դատավորը նկատեց, որ որևէ դատարանի նախագահ, Վճռաբեկ դատարանի նախագահը լինելը ժամանակավոր երևույթներ են:\n"
}