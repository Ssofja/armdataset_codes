{
    "title": "Ուրուգվայի խորհրդարանը մտահոգություն է հայտնում և խաղաղության կոչ անում |azatutyun.am|",
    "text": "azatutyun.am: Ուրուգվայի խորհրդարանի ստորին պալատն էլ, ինչպես և Սենատը, հատուկ հայտարարությամբ իր խորը մտահոգությունն է հայտնում Ղարաբաղում գրանցվող բռնության աճի և տարածաշրջանի ապակայունացման վտանգի առնչությամբ:\nՄիաձայն ընդունված հայտարարությունում խորհրդարանը խաղաղության կոչ է անում ու դատապարտում է մարդու իրավունքների ոտնահարումը և քաղաքացիական կառույցների ռմբակոծումը:\nՈւրուգվայցի խորհրդարանականները մտահոգություն են հայտնում երրորդ երկրների բորբոքիչ հայտարարությունների առթիվ, որոնք չեն նպաստում հակամարտության կարգավորմանը, նաև մատնանշում են ԵԱՀԿ Մինսկի խմբի համանախագահների ահազանգերը մարտական գործողություններին Թուրքիայի կողմից հավաքագրված վարձկանների մասնակցության վերաբերյալ:\n"
}