{
    "title": "ՆԱՏՕ-ն արձագանքել է Պուտինի հայտարարած ՌԴ զորքերի մարտունակության անսպասելի ստուգմանը |tert.am|",
    "text": "tert.am: ՆԱՏՕ-ի պաշտոնական ներկայացուցիչ Օանա Լունգեսկուն հայտարարել է, որ Ռուսաստանը չի պահպանում թափանցիկության պայմանները՝  զորքերի մարտունակության անսպասելի ստուգում անցկացնելով, գրում է «Ինտերֆաքս» գործակալությունը:\nՀյուսիսատլանտյան դաշինքի ներկայացուցիչն իր թվիթերյան էջում գրել է, որ Ռուսաստանն իր զորավարժությունները բաց չի դարձրել սառը պատերազմի ժամանակներից ի վեր պարտադիր դիտարկման համար, այն դեպքում, երբ ՆԱՏՕ-ի գծով դաշնակիցներն անում են դա: Դա է պարտավորեցնում ռազմական թափանցիկության մասին ԵԱՀԿ Վիեննայի փաստաթուղթը: \nԱվելի վաղ Ռուսաստանի Դաշնության նախագահ, երկրի ԶՈՒ գերագույն գլխավոր հրամանատար Վլադիմիր Պուտինը կարգադրել է բանակի անսպասելի ստուգում անցկացնել: Այդ մասին հայտարարել է ՌԴ պաշտպանության նախարար Սերգեյ Շոյգուն:\nՍտուգումը վերաբերում է Հարավային և Արևմտյան ռազմական շրջաններին, Օդադեսանտային զորքերին, Հյուսիային և Խաղաղօվկիանոսյան նավատորմերի ծովային հետևակին:\nԱվելին՝ tert.am-ում\n"
}