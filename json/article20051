{
    "title": "Ադրբեջանը թույլ չի տալիս Արցախի վերահսկողությունից դուրս մնացած տարածքներում որոնումներ կատարել |hetq.am|",
    "text": "hetq.am: Փետրվարի 15-ից արդբեջանական վերահսկողության տակ անցած տարածքներում որոնողական աշխատանքները դադարեցվել են։\n«Արդեն 15 օր է աշխատանքները դադարեցված են, ադրբեջանցիները ոչ մի մեկնաբանություն չեն տալիս, պատճառների մասին չեն նշում»,-մեզ հետ զրույցում հայտնեց Արցախի արտակարգ իրավիճակների պետական ծառայության տեղեկատվության և հասարակայնության հետ կապերի բաժնի պետ Հունան Թադևոսյանը։ \nՆրա խոսքով՝ ռուսական կողմը ևս փորձել է աշխատանքները վերսկսելու համար բանակցություններ վարել, սակայն ոչ մի արդյունքի չի հասել։ 2020 թվականի նոյեմբերի 13-ից իրականացված որոնողական աշխատանքների արդյունքում հայտնաբերվել և հայկական կողմին է փոխանցվել 1485 աճյուն:\n"
}