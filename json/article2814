{
    "title": "«Առանց պետականության և ինքնիշխանության կորստի». Լուկաշենկոն հայտարարել է, որ դեմ չէ ՌԴ-ի հետ ինտեգրմանը |tert.am|",
    "text": "tert.am: Բելառուսի նախագահ Ալեքսանդր Լուկաշենկոն ասել է, որ Մինսկը դեմ չէ Ռուսաստանի հետ ինտեգրմանը, սակայն դա հնարավոր է միայն առանց պետականությունն ու ինքնիշխանությունը կորցնելու, գրում է ՏԱՍՍ-ը:«Երբ մենք խոսում ենք ինտեգրացիայի մասին, մենք պետք է հստակ հասկանանք. ցանկացած ինտեգրում՝ առանց պետականության և ինքնիշխանության կորստի», - ասել է նա լրագրողների և հասարակության ներկայացուցիչների հետ հանդիպմանը:«Մենք երբեք դեմ չենք եղել ամենամոտ դաշինքին, բայց մեզ միշտ պահել են հեռավորության վրա, իսկ այժմ դուք (Ռուսաստանը) մեզ հեռավորության վրա եք պահում», - հավելել է Լուկաշենկոն:Ինչպես նշել է ղեկավարը, «ակնարկներ են գալիս առ այն, որ ինտեգրումը հասկացվում է որպես Բելառուսի մուտքը Ռուսաստան»:«Մենք ինքնիշխան և անկախ պետություն ենք: Երբ ես լսում եմ այս ակնարկները Ռուսաստանին միանալու մասին, ես միշտ Պուտինի գլխով մտածում եմ՝ արդյոք Ռուսաստանին մեկ այլ գլխացա՞վ է պետք: Ոչ: Ահա թե ինչպես է դա հասկանում Ռուսաստանի նախագահը: Ինտեգրվելու, ամբողջ տնտեսության մեջ ինտեգրումը զարգացնելու համար պետք չէ ինչ -որ մեկին վերցնել ու ընդգրկել կազմում»,-ասել է Բելառուսի նախագահը:\n"
}