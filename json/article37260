{
    "title": "Ադրբեջանում կորոնավիրուսից մահացածների թիվը հասել է 22-ի\r\n |azatutyun.am|",
    "text": "azatutyun.am: Վերջին մեկ օրում Ադրբեջանում կորոնավիրուսի 33 նոր դեպք է հայտնաբերվել, մեկ մարդ մահացել է: Այս մասին այսօր հայտարարել է Ադրբեջանի կառավարությանը կից գործող օպերատիվ շտաբը:\nԱյս կառույցի ամփոփած տվյալների համաձայն, ևս 23 հիվանդ ապաքինվել է: Այսպիսով, վարակակիրների ընդհանուր թիվը երկրում հասել է 1678-ի, մահացածներինը` 22-ի:\nԱդրբեջանն, ի դեպ, Հարավային Կովկասում կորոնավիրուսի թեստավորման առաջատարն է: Երկրի առողջապահության նախարարության տվյալներով՝ վերջին շաբաթներին այստեղ ավելի քան 120 հազար թեստ է իրականացվել:\n"
}