{
    "title": "Կալիֆոռնիայում 5.9 մագնիտուդ ուժգնությամբ երկրաշարժ է գրանցվել |1lurer.am|",
    "text": "1lurer.am: ԱՄՆ Կալիֆոռնիա և Նևադա նահանգների սահմանին գրանցվել է 5.9 մագնիտուդ հզորությամբ երկրաշարժ՝ փոխանցում է USA Today-ը:\nՍտորգետնյա ցնցումները տեղի են ունեցել Թահո լճից հարավ՝ առաջացնելով բազմաթիվ հետցնցումներ, որոնցից մեկի ուժգնությունը եղել է 4.6 մագնիտուդ: Նշվում է, որ սա վերջին երկուսուկես տասնամյակի ընթացքում գրանցված ամենահզոր երկրաշարժն է:\nՍտորգետնյա ցնցումները զգացվել են էպիկենտրոնից ավելի քան 100 մղոն հեռավորության վրա, երկու նահանգներում:\nՏուժածների կամ ավերածությունների մասին տեղեկություններ առայժմ չեն հաղորդվել:\n"
}