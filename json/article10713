{
    "title": "«Պատիվ ունեմ» դաշինքը ԱԺ առաջին նիստում առաջարկելու է ստեղծել Արցախի հարցերով զբաղվող մշտական հանձնաժողով․ Վանեցյան",
    "text": "«Հայրենիք» կուսակցության նախագահ, «Պատիվ ունեմ» դաշինքի առաջին համար Արթուր Վանեցյանը ֆեյսբուքի էջում գրել է․\n«Հաշվի առնելով հետընտրական շրջանում Արցախի շուրջ ստեղծված իրավիճակը, Արցախին առնչվող բազմաթիվ նոր խնդիրները և մարտահրավերները՝ անվտանգայինից մինչև սոցիալական, մշակութայինից մինչև տնտեսական, ճիշտ եմ համարում ԱԺ մշտական հանձնաժողովների շարքում ստեղծել Արցախի հարցերով մշտական հանձնաժողով։\n«Պատիվ ունեմ» դաշինքը նախատեսում է ԱԺ առաջին նիստում հանդես գալ նման նախաձեռնությամբ և լրացուցիչ հիմնավորումներով»։\n"
}