{
    "title": "Էրդողանը հայտնել է՝ քանի զոհ է ունեցել Թուրքիան Սիրիայի հյուսիսում ռազմական գործողության հետևանքով |tert.am|",
    "text": "tert.am։ Թուրքիայի նախագահ Ռեջեփ Թայիփ Էրդողանը պատմել է Թուրքիայի, այսպես կոչված, «Խաղաղության ակունք» ռազմական գործողության հետևանքով թուրքական կողմի կրած կորուստների մասին: Այս մասին տեղեկացնում է «Անադոլու» գործակալությունը:\nԹուրքիայի նախագահի խոսքով՝ թուրքական կողմն ունեցել է 7 զոհ, վիրավորում է ստացել 95 զինվորական, իսկ թուրքական բանակի կողմից կռվող «Սիրիական ազգային բանակ» ընդդիմադիր խմբավորումն ունեցել է 96 զոհ, վիրավորում է ստացել 374 զինյալ, «թուրքական տարածքում ընկած հրթիռների հետևանքով զոհվել է նաև 20 խաղաղ բնակիչ»:\n"
}