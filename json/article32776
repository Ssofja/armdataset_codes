{
    "title": "Ոստիկանությունն առգրավել է ցուցարարների երեք բեռնատար |aliq.ge|",
    "text": "aliq.ge: Ըստ Pirveli հեռուստաընկերության, Թբիլիսիում մեկնարկած ցույցի մասնակիցներից ոստիկանությունն առգրավել է ակցիայի համար անհրաժեշտ իրերով բեռնված բեռնատարը և տեղափոխել տուգանային հրապարակ: Սա արդեն երրորդ առգրավված մեքենան է այսօր։\nՀանրահավաքի կազմակերպիչներից Աննա Ճարխալաշվիլիի խոսքով՝ ոստիկանությունը ողջ օրվա ընթացքում «հետևում է» իրենց իրերին:\n«Նրանք հստակ գիտեն, թե որ մեքենաներով են բերվում կազմակերպչական իրերը։ Մեր ֆինանսներն են առևանգվել, մենք այդ իրերը գնել էինք ժողովրդի փողերով», — ասում է Ճարխալաշվիլին:\nՆոյեմբերի 25-ին, ձերբակալվել են նաև երեք քաղաքացիներ, որոնք վառելափայտ և վրաններ էին տեղափոխում խորհրդարանի մոտ: «Եվրոպական Վրաստանը» ասում է, որ հենց իրենց մեքենան է տեղափոխվել տուգանային հրապարակ:\n"
}