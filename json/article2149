{
    "title": "Եթե Միհրան Պողոսյանին ապաստան տրամադրվի, ապա նրա հանձնումը կմերժվի. Գլխավոր դատախազ |aysor.am|",
    "text": "aysor.am: Ազգային ժողովի նախկին պատգամավոր Միհրան Պողոսյանի արտահանձնման գործընթացը բնական էքստրադիցիոն պրոցեսի մեջ է, այսօր Ազգային ժողովում լրագրողների հետ ճեպազրույցում հայտարարեց ՀՀ գլխավոր դատախազ Արթուր Դավթյանը։\n«Էքստրադիցիոն գործընթացի իրականացման ընթացքում անձը կարող է կոնկրետ երկրում դիմել ապաստան ստանալու խնդրով։ Միջազգային իրավակարգավորումների համաձայն, այս գործընթացը գաղտնի է։ Այսինքն՝ այն պետությանը, որին ինքը դիմում է, պարտավոր է այդ մասին տեղեկությունը չհրապարակել։ Մենք էլ ենք ուենում նման գործեր, երբ անձը մեր երկրից հայցում է ապաստան, մնք պարտավոր ենք պահպանել սահմանված ընթացակարգերը», - հայտարարեց Դավթյանը։\nԱյսինքն, ըստ պաշտոնյանի, Ռուսաստանը միջազգային կոնվենցիաների համաձայն պարտավոր չէ Հայաստանին տեղեկացնել, որ ՀՀ քաղաքացին ՌԴ-ից քաղապաստան է հայցում։\nՆրա խոսքով, եթե ապաստան տամադրվի, ապա կմերժվի անձի հանձնումը։ Այդուհանդերձ, գլխավոր դատախազը չբացառեց, որ նման իրավիճակ կարող է լինել։Հարցին, թե իրավապահ մարմինների մեղավորությունը տեսնո՞ւմ է, որ գործընթացը դանդաղում է, Գլխավոր դատախազը պատասխանեց, որ իրավապահ մարմինները շարժվում են օրենքով։\n"
}