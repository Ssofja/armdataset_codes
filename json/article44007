{
    "title": "Վրաստանի կառավարությունը 1 մլն լարի է հատկացրել կորոնավիրուսի դեմ պայքարելու համար |aliq.ge|",
    "text": "aliq.ge: Նոր Կորոնավիրուսի դեմ պայքարելու համար Վրաստանի կառավարությունը պահուստային ֆոնդից առողջապահության նախարարությանն է հատկացրել է 1 մլն լարի (ավելի քան 357 հազար դոլար):\n«Վրաստանում նոր կորոնավիրուսի հնարավոր տարածումը կանխելու և նոր կորոնավիրուսով պայմանավորված հիվանդությունների դեպքերին օպերատիվ արձագանքելու գործողությունների ծրագիրը» հաստատվել է հունվարի 28-ին:\nԸստ փաստաթղթի, համապատասխան պետական ​​գերատեսչություններն իրենց բյուջեից պետք է ֆինանսավորեն ծրագրով սահմանված միջոցառումները: Միևնույն ժամանակ, ֆինանսների նախարարությանը հանձնարարվել է անհրաժեշտության դեպքում լրացուցիչ ֆինանսական ռեսուրսներ հատկացնել առողջապահության նախարարությանը:\nԱյս պահի դրությամբ Վրաստանում կորոնավիրուսի 3 հաստատված դեպք է գրանցվել: Հարյուրից ավել մարդ գտնվում է տարբեր կարանտինային գոտիներում:\n"
}