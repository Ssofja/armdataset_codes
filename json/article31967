{
    "title": "Ստեփանակերտում հայտնաբերվել և վնասազերծվել է ևս 10 կասետային ռումբ |1lurer.am|",
    "text": "1lurer.am: ՌԴ ՊՆ ականազերծման կենտրոնի զինծառայողները շարունակում են ինժեներական հետախուզման ու ականազերծման աշխատանքները Լեռնային Ղարաբաղում՝ ռուս խաղաղապահների պատասխանատվության գոտում:\nԻնչպես հայտնում է ՌԴ ՊՆ պաշտոնական կայքը, վերջին մեկ օրվա ընթացքում  Ստեփանակերտի հարավային հատվածի զգալի տարածություն մաքրվել է պայթյունավտանգ առարկաներից. կասետային 10 ռումբ է վնասազերծվել:\nՀայտնաբերված արկերը, պայթուցիկները տեղափոխում են հատուկ առանձնացված տարածք և ոչնչացվում: Այն զինամթերքը, որը հնարավոր չէ անվտանգ տեղափոխվել հատուկ վայր, ոչնչացվում է տեղում` անվտանգության անհրաժեշտ կանոնների պահպանմամբ:\nՌուս խաղաղապահները մինչ այժմ, ընդհանուր առմամբ, ավելի քան 45 հա տարածություն և ավելի քան 14 կմ ճանապարհահատված են ականազերծել, հայտնաբերվել ու վնասազերծվել է ավելի քան 1120 պայթուցիկ:\n"
}