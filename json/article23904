{
    "title": "Կորոնավիրուսի պատճառով Իրանի խորհրդարանի ընտրությունների երկրորդ փուլը հետաձգվել է |aysor.am|",
    "text": "aysor.am: Իրանի Մեջլիսի (խորհրդարանի) ընտրությունների երկրորդ փուլը հետաձգվել է անորոշ ժամանակով՝ երկրում կորոնավիրուսի տարածման պատճառով: Այս մասին, ինչպես կիրակի հաղորդել է Քաթարի «Ալ Ջազիրա» հեռուստաալիքը, հայտնել է երկրի սահմանադրության պահապան խորհրդի պաշտոնական ներկայացուցիչը:\nԸստ նրա՝ Իրանում խորհրդարանի ընտրությունների երկրորդ փուլը, որը նախատեսված էր ապրիլի 17-ին, հետաձգվել էր կորոնավիրուսի պատճառով:\nՄեջլիսի ընտրություններն Իրանում անցկացվել են փետրվարի 21-ին:\n"
}