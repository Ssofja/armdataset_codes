{
    "title": "Մեր համար անհասկանալի է հանքարդյունաբերությունն առողջարանային քաղաքի հետ համատեղելը. Ջերմուկ համայնքի ղեկավար |aysor.am|",
    "text": "aysor.am։ Վարչապետը խոստացավ, որ Ջերմուկում կհանդիպենք, երկար քննարկելու թեմա ունենք, Բաղրամյան 26-ում Ամուլսարի շահագործման վերաբերյալ քննարկում հետո լրագրողներին հայտարարեց Ջերմուկ համայնքի ղեկավար Վարդան Հովհաննիսյանը:\n«Հանդիպումը կարճ տևեց, վարչապետը շտապ էր, հանդիպումներ ուներ, խոստացավ, որ կհանդիպենք Ջերմուկում, երկար քննարկելու թեմա ունենք: Ես փորձագետ չեմ, մասնագետ չեմ», - ասաց նա:\nՀովհաննիսյանն ասաց` հստակ չի շեշտվել, լինելու՞ է շահագործում, թե՞ ոչ.\n«Կլինեն քննարկումներ», - ասաց նա:\nՎերջինիս խոսքով՝ ջերմուկցիները տարբեր տեսակետներ ունեն հանքը շահագործել-չշահագործելու հետ կապված.\nԴիտարկմանն՝ ունի՞ վիճակագրություն, թե ավելի շատ ինչի՞ կողմնակից են ջերմուկցիները՝ համայնքի ղեկավարն ասաց.\n«Բնական է, որ չեն ուզում աշխատի»:\nՀարցին՝ անձամբ ինքն ի՞նչ տեսակետ ունի՝ Հովհաննիսյանն ասաց.\n«Որպես համայնքի ղեկավար՝ կողմ եմ իմ բնակիչներին: Ես ծնվել եմ Ջերմուկ առողջարանային քաղաքում, իմ ծնողներն աշխատել են Ջերմուկ առողջարանում: Մեր համար անհասկանալի է հանքարդյունաբերությունն առողջարանային քաղաքի հետ համատեղելը»:\n"
}