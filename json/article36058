{
    "title": "Սիրիայի նախագահը համընդհանուր համաներման հրաման է արձակել |tert.am|",
    "text": "tert.am: Սիրիայի նախագահ Բաշար ալ-Ասադը կիրակի հրաման է արձակել երկրում համընդհանուր համաներման մասին: Ինրպես փոխանցում է ՏԱՍՍ գործակալությունը՝ հղում անելով սիրիացի առաջնորդի վարչակազմի թելեգրամյան պաշտոնական ալիքի հայտարարությանը, համաներումը վերաբերում է մինչև 2021 թվականի մայիսի 2-ը տեղի ունեցած հանցագործություններին:\nՀրամանագրի համաձայն՝ համաներումը չի տարածվի այն կալանավորների վրա, որոնք դատապարտվել են զենքի ու պայթուցիկ նյութերի մաքսանենգության, լրտեսության և պետական դավաճանության համար:\nՆախագահի հրամանագիրը որոշ դեպքերում ենթադրում է նաև պատժի մեղմացում: \nՍիրիան պատրաստվում է նախագահական ընտրությունների, որոնք անցկացվելու են մայիսի 26-ին: Ընտրություններին մասնակցելու համար իրենց թեկնածություն են առաջադրել ավելի քան 50 թեկնածու, այդ թվում՝ գործող նախագահը:\n"
}