{
    "title": "ԱՄՆ Սենատը ձայների գերակշիռ մեծամասնությամբ ընդունեց Պենտագոնի տարեկան ծախսերի օրինագիծը |azatutyun.am|",
    "text": "azatutyun.am: ԱՄՆ-ի Սենատը ձայների գերակշիռ մեծամասնությամբ ընդունեց տարեկան ռազմական ծախսերի օրինագիծը (NDAA)՝ 740 միլիարդ դոլարի չափով։ Օրինագծին կողմ է քվեարկել 84 սենատոր, դեմ՝ 13-ը։\nՀանրապետական ու դեմոկրատ սենատորները այս հարցում համագործակցության են գնացել, համոզելու համար նախագահ Դոնալդ Թրամփին, որ նա չկիրառի խոստացած վետոն։ Մինչ Թրամփի պաշտոնից հեռանալը օրինագիծն ուղարկվելու է նրա ստորագրությանը։ Օրինագիծը պաշտպանողները հույս ունեն, որ փաստաթղթին երկու կուսակցությունների կողմից մեծ աջակցությունը նրան կհամոզի հրաժարվել վետոյի գաղափարից, սակայն Սպիտակ տունը հայտարարել է, որ Թրամփը միտքը չի փոխել;\nԿիրակին հանած, նա 10 օր ժամանակ ունի 3 տարբերակներից մեկն ընտրելու համար՝ ստորագրել օրինագիծը, վետո դնել կամ թողնել, որ ավելի ուշ այն ուժի մեջ մտնի առանց իր ստորագրության։\nՕրինագծի կողմակիցները գտում են, որ Թրամփի հայտնած անհամաձայնությունները կապված են տեխնիկական բնույթի հարցերի հետ, որոնց պատճառով չպետք է խանգարել Պենտագոնի համար կարևոր օրենքի ընդունմանը։\n"
}