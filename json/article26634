{
    "title": "ԱԱԾ-ն բողոքարկել է ՊՎԾ պաշտոնյա Սամվել Ադյանի կալանքի ժամկետը չերկարաձգելու վերաբերյալ որոշումը |armenpress.am|",
    "text": "armenpress.am: Ազգային անվտանգության ծառայությունը վերաքննիչ բողոք է ներկայացրել Պետական վերահսկողական ծառայության գնումների վերահսկողության վարչության պետ Սամվել Ադյանի կալանքի ժամկետը չերկարաձգելու Երևան քաղաքի ընդհանուր իրավասության դատարանի որոշման դեմ:\nԱյս մասին ապրիլի 26-ին լրագրողների հետ զրույցում ասաց ԱԱԾ տնօրեն Արթուր Վանեցյանը:\n«ԱԱԾ Քննչական դեպարտամենտի քննիչը, ինչպես նաև գործը հսկող դատախազը բողոքարկել են որոշումը և դատարանը նպատակահարմար է գտել ազատ արձակել պարոն Ադյանին: Մենք ներկայումս բողոքարկել ենք վերաքննիչ դատարան ու կսպասենք դատարանի որոշմանը»,- ասաց Վանեցյանը:\n"
}