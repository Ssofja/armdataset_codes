{
    "title": "ԱԳ որևէ փոխնախարար չմասնակցեց ԱԺ-ում պետբյուջեի կատարողականի քննարկմանը |hetq.am|",
    "text": "hetq.am: Արտաքին գործերի չորս փոխնախարարներից որևէ մեկն այդպես էլ չեկավ խորհրդարան` 2020 թվականի պետական բյուջեի կատարողականի քննարկմանը: ԱԳՆ-ից ներկա էր ֆինանսաբյուջետային վարչության պետ Արմինե Գալստյանը: Երբ պատգամավորները հետաքրքրվեցին, թե ինչու որևէ փոխնախարար չի ներկայացել, Արտաքին հարաբերությունների հանձնաժողովի նախագահ Ռուբեն Ռուբինյանն արձագանքեց` զբաղվածության պատճառով:\n«ԱԳՆ-ից նամակ են հղել ԱԺ նախագահին և խնդրել, որ զբաղվածությամբ պայմանավորված` ֆինանսաբյուջետայինի պետը գա, ինչին էլ ընդառաջել ենք»,-ասաց Ռուբինյանը:\nԼրագրողների հետ զրույցում Ռուբինյանը հրաժարվեց մանրամասն անդրադառնալ այդ հարցին: Հիշեցնենք, որ այսօր մամուլում հրապարակումներ եղան, թե ԱԳ փոխնախարարները հրաժարականի դիմում են ներկայացրել, ինչը, սակայն, ԱԳՆ-ից հերքեցին:\n"
}