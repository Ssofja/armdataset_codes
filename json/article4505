{
    "title": "Ադրբեջանից ու Թուրքիայից զանգահարում են Արցախի քաղաքացիներին․ կոչ ենք անում զերծ մնալ կասկածելի հեռախոսազանգերին պատասխանելուց․ Արցախի ԱԱԾ",
    "text": "Վերջին օրերին, ԱՀ ԱԱԾ կոչից հետո, Ազգային անվտանգության ծառայությունում գրանցվել են Ադրբեջանի ու Թուրքիայի Հանրապետությունների քաղաքացիների կողմից Արցախի Հանրապետության քաղաքացիներին ուղղված հեռախոսազանգերի դեպքեր։ Այս մասին հայտնում են Արցախի ԱԱԾ-ից։\n«Եվս մեկ անգամ կոչ ենք անում բացառապես զերծ մնալ նմանատիպ կասկածելի հեռախոսազանգերին պատասխանելուց և անմիջապես դիմել ԱՀ ԱԱԾ։\nՄիաժամանակ հորդորում ենք զերծ մնալ ապազգային գործելաոճից, չշահարկել ու բաց հարթակներում քննարկման առարկա չդարձնել այդօրինակ լուրերը, որոնց նպատակը Արցախի բնակչության մեջ վախի ու ապագայի հանդեպ անորոշ մթնոլորտի ստեղծումն է»,- նշված է ԱԱԾ հաղորդագրության մեջ։\n"
}