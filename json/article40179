{
    "title": "Առաջին բանը, որ ԼՀԿ-ն ուզում է անել, հասնելն է նրան, որ ոչ մի ուժ չունենա 51% ձայն․ Էդմոն Մարուքյան",
    "text": "Առաջին բանը, որ «Լուսավոր Հայաստանն» ուզում է անել, հասնելն է նրան, որ ոչ մի ուժ չունենա 51% ձայն, որ ամբարտավանությունը երկրում դադարեցվի, որ «ժողովուրդն ա որոշել, որ պետք ա չգիտեմ ինչը, եսիմ ինչ անենք»․ ժողովուրդը չգիտի էլ՝ ինչ են ուզում անել։ Այս մասին ԼՀԿ-ի՝ Երևանում ընթացող քարոզարշավի ժամանակ լրագրողների հետ զրույցում ասաց ԼՀԿ ղեկավար, վարչապետի թեկնածու Էդմոն Մարուքյանը։\nԴիտարկմանը, որ Նիկոլ Փաշինյանը հայտարարել է, թե իրենք հավաքելու են 63 տոկոս Մարուքյանն արձագանքեց․ «Չի հավաքելու 63% ո՛չ ինքը, ո՛չ որևէ մեկը»։\nՄարուքյանը կարևորեց մտածող, ժողովրդի համար անհանգիստ, համերաշխություն բերող ուժերի՝ խորհրդարան մտնելը, նրա խոսքով, ԼՀԿ գլխավորությամբ։\n«Կարևոր է, որ պարտադրենք ազգային համերաշխության կառավարության ձևավորում։ Իսկ եթե մի ուժը 51% ստանում է, էդ ուժն ունի օրակարգ՝ ոչնչացնել իր օպոնենտներին, դրա արդյունքում ոչնչանալու ենք բոլորս։ Էդ ոչնչացնելու պրոցեսները տեսանք վերջին երեք տարիների ընթացքում։ Որևէ ուժ դրանով ոչ մի լավ բան չբերեց երկրին»,- նշեց նա։\n"
}