{
    "title": "Կորոնավիրուսով վարակվածներից ծայրահեղ ծանր վիճակում են 39, ծանր վիճակում` 225 քաղաքացի |armenpress.am|",
    "text": "armenpress.am:  Հայաստանում կորոնավիրուսով վարակված՝ ծանր և ծայրահեղ ծանր վիճակում գտնվող քաղաքացիների թիվը մոտ է 270-ին:\nԱյս մասին ասաց ՀՀ առողջապահության նախարարի մամուլի խոսնակ Հռիփսիմե Խաչատրյանը:\n«Ներկայում ՀՀ տարածքում 7 բժշկական կենտրոն է սպասարկում կորոնավիրուսով հիվանդներին՝ 2-ը մարզային, մնացածը՝ մայրաքաղաքում: Մարզային ԲԿ-ները գտնվում են Սպիտակում և Կապանում: Թոքային օդափոխման սարքերին միացված է 19 քաղաքացի, ծայրահեղ ծանր վիճակում է գտնվում 39 հոգի, իսկ ծանր վիճակում՝ 225»,- նշեց Խաչատրյանը:\nՆա նաև հայտնեց, որ վերակենդանացման մահճակալների ընդհանուր թիվը 140-ն է, որից 83-ը զբաղված է: Ընդհանուր ստացիոնար բուժում ստացողները 414 հոգի են: \n"
}