{
    "title": "Ադրբեջանում բողոքի ցույցեր են սկսվել` սոցիալական աջակցության պահանջով |azatutyun.am|",
    "text": "azatutyun.am: Բաքվից հարավ գտնվող Բիլասուվար քաղաքում երեկ հարյուրավոր մարդիկ բողոքի ցույց են անցկացրել` կառավարությունից պահանջելով արդարացի ու հավասարաչափ բաշխել սոցիալական նպաստներն ու աջակցությունը:\n«Թուրան»-ի հաղորդմամբ, ցուցարարներից մի քանիսը փորձել են ներխուժել քաղաքապետարանի շենք, ոստիկանությունը ուժ է կիրառել, ըստ ոչ պաշտոնական աղբյուրների` կան վիրավորներ:\nՈստիկանությունը հաղորդել է միայն մեկ ձերբակալված քաղաքացու մասին:\n«Մեր շրջանում լրջագույն սոցիալական խնդիրներ կան, գործազրկություն, մարդիկ ապրելու գումար չունեն», - պատմել է ակցիայի մասնակիցներից մեկը:\nԿորոնավիրուսի համաճարակի բռնկումից հետո կառավարությունը որոշել էր հարկադիր պարապուրդի մատնված ադրբեջանցիներին ամսական 190 մանաթի (112 դոլար) օգնություն հատկացնել, ինչը, ցուցարարների խոսքով, բավարար չէ խնդիրները լուծելու համար:\n"
}