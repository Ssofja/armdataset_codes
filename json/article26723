{
    "title": "Ռուսաստանը մարդասիրական հերթական օգնությունն է ուղարկել Ադրբեջանի վերահսկողության տակ հայտնված տարածքներ\r\n\r\n\r\n |factor.am|",
    "text": "factor.am: ՌԴ ՊՆ-ից հայտնում են, որ ռուս խաղաղապահ զորախումբը շարունակում է ապահովել ապրանքների տարանցումը այն տարածքների միջև, որոնք Ադրբեջանի վերահսկողության տակ են հայտնվել 2020 թվականի նոյեմբերից: Սոցիալական նշանակության օբյեկտների և բնակելի շենքերի էներգետիկ և ջրամատակարարման համակարգերը վերականգնելու համար Մարդասիրական արձագանքման կենտրոնի ռուսական 12-րդ շարասյունը, որը բաղկացած է եղել 15 «Կամազ» մակնիշի ռազմական մեքենաներից և ուղեկցող մեքենաներից, անցել է Մատաղիս-Քարվաճառ երթուղով և շուրջ 145 տոննա բեռ է հասցրել Քարվաճառի շրջան:ՌԴ ՊՆ-ից հայտնում են, որ, ընդհանուր առմամբ, ռուս խաղաղապահների աջակցությամբ Ադրբեջան է առաքվել 2100 տոննա մարդասիրական օգնություն։ Նշվում է, որ օգնությունը ցուցաբերվում է 2020 թվականի նոյեմբերի 9-ին կնքված եռակողմ համաձայնագրի հիման վրա։\n"
}