{
    "title": "Կարեւոր օր է նույնիսկ նրանց համար, ովքեր հինգ տարի առաջ կեղծում էին սահմանադրական հանրաքվեն. Մարուքյան",
    "text": "ԱԺ «Լուսավոր Հայաստան» խմբակցության ղեկավար Էդմոն Մարուքյանի շնորհավորանքը Սահմանադրության օրվա կապակցությամբ:\n«Հարգելի' հայրենակիցներ,\nԱյսօր կարևոր օր է Հայաստանի Հանրապետության բոլոր քաղաքացիների համար՝ գյուղացու և զինվորի, գիտնականի և ուսուցչի, հայրենասեր և օրինապահ քաղաքացու համար,\nանգամ նրանց համար, ովքեր 2020թ֊ին լծվել են Սահմանադրության պաշտպանության գործին, մինչդեռ ընդամենը հինգ տարի առաջ ակտիվորեն կեղծում էին սահմանադրական հանրաքվեն, իսկ ավելի մոտ անցյալում խախտում և ապականում արդեն ընդունված տեքստի ոգին։\nԱմեն դեպքում այս օրը մեր ազգի բոլոր ներկայացուցիչներին ևս մեկ անգամ միավորող օր է։\nՄիավորող, քանի որ Սահմանադրությամբ ենք մենք հռչակել մեր պետականության նպատակներն ու համակեցության անհրաժեշտ կանոնները, մեր բոլորի իշխանության սահմանները, իրավական արժեքները, որոնք մեր հանրային կյանքի հիմնասյուներն են։\nՇնորհավորում եմ բոլորիս և հույս հայտնում, որ բացի փաստաղթղից, մենք Հայաստանում կկարողանանք բարձր պահել սահմանադրականությունը մեր ամենօրյա աշխատանքի և նվիրումի արդյունքում»։\n"
}