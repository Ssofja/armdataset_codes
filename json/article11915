{
    "title": "Խնձրիստանի տարածքում հայտնաբերվել են «Սմերչից» արձակված հրթիռակասետային ռումբեր և այլ անծանոթ զինատեսակներ",
    "text": "Ասկերանի շրջանի Խնձրիստան համայնքի տարածքում հայտնաբերվել է «Սմերչ» համազարկային կրակի ռեակտիվ համակարգից արձակված հրթիռակասետային ռումբեր և այլ անծանոթ զինատեսակներ: Այս մասին տեղեկացնում է ՀՀ ԱԻ պետական ծառայությունը:\nԾառայության սակրավորական մեկ ջոկատ մեկնել է դեպքի վայր: Հնարավոր է հայտնաբերված ռազմամթերքը վնասազերծվի տեղում: Պայթյունների ձայներ լսելու դեպքում, ծառայությունը հորդորում է չանհանգստանալ:\n«Միաժամանակ խնդրում ենք, ցանկացած անծանոթ առարկա հայտնաբերելու դեպքում՝ եթե անգամ համոզված եք, որ այն վտանգ չի ներկայացնում, անհապաղ զանգահարեք ԱԻ պետական ծառայության 911 ահազանգման կենտրոն»,-ասված է ԱԻՊԾ ֆեյսբուքյան գրառման մեջ:\n"
}