{
    "title": "1 կողմ, 3 դեմ եւ 75 ձեռնպահ. Նիկոլ Փաշինյանը վարչապետ չընտրվեց |armtimes.com|",
    "text": "armtimes.com: Ազգային ժողովը քիչ առաջ 1 կողմ, 3 դեմ եւ 75 ձեռնպահ ձայներով վարչապետի պաշտոնում չընտրեց Նիկոլ Փաշինյանին:\nՔվեարկությունից առաջ Լիլիթ Մակունցը տեղեկացրեց, որ Ազգային ժողովը արձակելու եւ արտահերթ ընտրությունները հնարավոր դարձնելու համար «Իմ քայլը» խմբակցությունը կքվեարկի ձեռնպահ:\nՀիշեցնենք, որ վարչապետ ընտրվելու համար անհրաժեշտ է պատգամավորների ընդհանուր թվի ձայների մեծամասնությունը:\nՍակայն քաղաքական ուժերի միջեւ ձեռք բերված պայմանավորվածության համաձայն՝ խորհրդարանը 2 անգամ չպետք է ընտրի վարչապետ, որպեսզի խորհրդարանը լուծարվի եւ հունիսի 20-ին Հայաստանում տեղի ունենան արտահերթ խորհրդարանական ընտրություններ:\n"
}