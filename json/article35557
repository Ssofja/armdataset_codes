{
    "title": "Արցախում մաքրվել են 1343.3 հա տարածք, 420.8 կմ ճանապարհ, 1275 բնակելի շինություն. ՌԴ ՊՆ\r\n |1lurer.am|",
    "text": "1lurer.am: Ռուս խաղաղապահները 27 դիտակետերում իրականացնում են հրադադարի ռեժիմի պահպանման վերահսկողության և իրավիճակի շուրջօրյա մշտադիտարկում: Այս մասին տեղեկանում ենք ՌԴ ՊՆ կայքից:\nՀրադադարի ռեժիմը պահպանվում է շփման գծի ողջ երկայնքով:\nՌուս խաղաղապահներն ապահովում են քաղաքացիների անվտանգ վերադարձն իրենց մշտական բնակության վայրեր, ցուցաբերում են մարդասիրական օգնություն, վերականգնում են քաղաքացիական ենթակառուցվածքները:\nՄեկ օրվա ընթացքում Հայաստանից Արցախ է վերադարձել 32 տեղահանված: Ընդհանուր առմամբ՝ 2020-ի նոյեմբերի 14-ից մինչ օրս Արցախի նախկին բնակության վայրեր է վերադարձել 52447 մարդ:  \nՄարդասիրական ականազերծման կենտրոնի ինժեներ-սակրավորների խմբերը շարունակում են Արցախի տարածքի ականազերծումը: Մեկ օրվա ընթացքում մաքրվել են 47 հա տարածք, 7 կմ ճանապարհ, 33 բնակելի շինություն, հայտնաբերվել և ոչնչացման նպատակով դուրս է բերվել 19 պայթյունավտանգ առարկա:\nԸնդհանուր առմամբ, 2020-ի նոյեմբերի 23-ից չպայթած զինամթերքից մաքրվել են 1343.3 հա տարածք, 420.8 կմ ճանապարհ, 1275 բնակելի շինություն, այդ թվում՝ 29 սոցիալական նշանակության օբյեկտ, հայտնաբերվել և վնասազերծվել է 24268 պայթյունավտանգ առարկա:\n"
}