{
    "title": "Արցախյան առաջին պատերազմի մասնակիցներին ներգրավում ենք պայքարի մեջ․ Արայիկ Հարությունյան",
    "text": "Արցախի Հանրապետության նախագահ Արայիկ Հարությունյանը տեղեկացրել է, որ ակտիվ հանդիպումներ է ունենում աշխարհազորի հետ: Նա, մասնավորապես, գրել է․\n«Իրավիճակը շարունակում է օրհասական մնալ: Ակտիվ հանդիպումներ եմ ունենում աշխարհազորի հետ: Բոլորս մեկ մարդու պես պետք է ոտքի կանգնենք: Զոհասեղանին Հայրենիքի փրկության հարցն է: Արցախյան առաջին պատերազմի մասնակիցներին ներգրավում ենք պայքարի մեջ:\nԵրախտապարտ եմ մեր ժողովրդի ցուցաբերած պատրաստակամության և համախմբված կերպով հող հայրենին պաշտպանելու համար»:\n"
}