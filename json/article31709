{
    "title": "Արցախի Քռասնի համայնքի տարածքում ակնաղբյուրցիների համար կառուցվելու է նոր թաղամաս",
    "text": "Արցախի նախագահ Արայիկ Հարությունյանի մոտ այսօր հրավիրված աշխատանքային խորհրդակցության ժամանակ քննարկվել է Ասկերանի շրջանի Ակնաղբյուր համայնքի համար նոր տարածքի ընտրությանը և  նոր բնակավայրի հիմնադրմանը վերաբերող հարցերը: Թաղամասը կկառուցվի Քռասնի համայնքի  տարածքում:\nԱյս մասին իրազեկում է Արցախի տեղեկատվական շտաբը:\nՆախագահի հանձնարարականով ստեղծվել է տարհանված բնակիչների  բնակարանային  հարցերով զբաղվող  հանձնաժողով, որի գործառույթն է նոր բնակավայրերի կամ  առկա բնակավայրերին կից տարածքներում նոր  թաղամասերի հիմնումը:\nԳլխավոր հատակագծի նախագծերի մշակման աշխատանքները  իրականացնում է   կադաստրի  և պետական  գույքի  կառավարման  կոմիտեն, որի նախագահն էլ  ղեկավարում է  նորաստեղծ հանձնաժողովը: \n"
}