{
    "title": "Բլինկենը հայտարարել է, որ ՌԴ-ն «օգտվում է Ուկրաինայում կոռուպցիայի հետ կապված իրավիճակից՝ սեփական շահերն առաջ մղելու համար» |tert.am|",
    "text": "tert.am: ԱՄՆ պետքարտուղար Էնթոնի Բլինկենը հայտարարել է, որ Ռուսաստանն «օգտվում է Ուկրաինայում կոռուպցիայի հետ կապված իրավիճակից՝ սեփական շահերն առաջ մղելու համար», փոխանցում է ria.ru-ն։\n«Ուկրաինան մարտահրավերների է բախվում երկու ուղղություններով։ Արտաքին կողմից՝ Ռուսաստան, ներսից՝ կոռուպցիա, օլիգարխներ և այլ անձինք, որոնք իրենց շահերը վեր են դասում Ուկրաինայի ժողովրդի շահերից»,- ասել է Բլինկենը Ուկրաինայի նախագահ Վլադիմիր Զելենսկիի հետ համատեղ մամուլի ասուլիսի ժամանակ։\n«Ռուսաստանը նաև օգտագործում է այս ներքին խնդիրը, որպեսզի առաջ մղի իր շահերը, որոնք հակասում են ուկրաինացի ժողովրդի շահերին»,- հայտարարել է նա։\n"
}