{
    "title": "Առողջապահության նախարարը հաստատել է կորոնավիրուսի դեմ պատվաստումների ռիսկի խմբերը",
    "text": "Առողջապահության նախարար Անահիտ Ավանեսյանը փետրվարի 15-ին հրաման է ստորագրել կորոնավիրուսային հիվանդության (COVID-19) դեմ պատվաստումների ռիսկի խմբերը հաստատելու մասին։\nՀրամանի համաձայն․\n1. Կորոնավիրուսային հիվանդության (COVID-19) դեմ պատվաստումներն իրականացվում են երկու փուլով:\n2. Կորոնավիրուսային հիվանդության (COVID-19) դեմ պատվաստումների 1-ին փուլի ռիսկի խմբերն են.\n1) տարեց անձանց սոցիալական պաշտպանության հաստատությունների բնակիչներ և աշխատակիցներ, այլ սոցիալական պաշտպանության հաստատությունների աշխատակիցներ,\n2) բուժաշխատողներ,\n3) 65 տարեկան և բարձր տարիքի անձինք՝ սկսելով 80 տարեկան և բարձր տարիքի անձանցից,\n4) 16-64 տարեկան քրոնիկական հիվանդություններ ունեցող անձինք՝ ըստ առանձին պատվաստանյութերի վերաբերյալ Առողջապահության համաշխարհային կազմակերպության առաջարկությունների և առողջապահության նախարարի հրամանով հաստատված առանձին պատվաստանյութերի կիրառման ուղեցույցների:\n3. Կորոնավիրուսային հիվանդության (COVID-19) դեմ պատվաստումների 2-րդ փուլի ռիսկի խմբերն են.\n1) դասախոսներ, ուսուցիչներ,\n2) արտակարգ իրավիճակների նախարարության աշխատակիցներ,\n3) զինծառայողներ,\n4) արդարադատության ոլորտի աշխատակիցներ,\n5) հանրային տրանսպորտի ոլորտի աշխատակիցներ,\n6) պետական ծառայողներ:\n"
}