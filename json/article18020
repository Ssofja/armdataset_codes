{
    "title": "ԱՄՆ-ն Իսրայելին հիշեցրել է ԶԼՄ-ների անվտանգության ապահովման պատասխանատվության մասին\r\n |news.am|",
    "text": "news.am: Սպիտակ տունը կապվել է իսրայելական իշխանությունների հետ՝ Գազայի հատվածում շենքին հասցված ավիահարվածից հետո, որտեղ գտնվում էր Associated Press տեղեկատվական գործակալության եւ «Ալ Ջազիրա» ալիքի գրասենյակը, հայտարարել է ԱՄՆ նախագահի մամուլի քարտուղար Ջեն Փսակին:\n«Մենք Իսրայելին ուղղակիորեն հայտարարել ենք, որ լրագրողների եւ անկախ լրատվամիջոցների անվտանգության ապահովումը առաջնահերթ խնդիր է»,- գրել է նա Twitter-ում, հաղորդում է «Ինտերֆաքսը»:\nԻսրայելի ռազմաօդային ուժերը հարված են հասցրել Գազայի հատվածում շենքին, որտեղ տեղակայված էին տեղական եւ միջազգային լրատվամիջոցների գրասենյակները՝ պնդելով, որ շենքում է գտնվում ՀԱՄԱՍ շարժման հետախուզական շտաբը: Լրագրողները նախքան հարձակումը լքել էին շենքը, քանի որ նախապես տեղեկացված էին սպասվող գործողության մասին:\n"
}