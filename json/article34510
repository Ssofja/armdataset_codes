{
    "title": "Դոնբասի 8 հազար բնակիչներ արդեն Ռուսաստանի անձնագիր են ստացել |azatutyun.am|",
    "text": "azatutyun.am: Ռոստովի մարզի նահանգապետ Վասիլի Գոլուբևը «Ինտերֆաքս»-ին ասել է, որ Ուկրաինայի արևելյան շրջանի՝ Դոնբասի 8 հազար բնակիչներ անցած երեք ամսվա ընթացքում Ռուսաստանի քաղաքացիություն և անձնագիր են ստացել դյուրացված կարգով: Նրա ասելով՝ ևս 30 հազար դիմողներ սպասում են համապատասխան որոշման:\nՌոստովի մարզում Դոնբասի բնակիչներին ՌԴ քաղաքացիություն և անձնագրեր տրամադրելու երկու գրասենյակ է գործում:\nԴոնբասի բնակիչները հեշտացված կարգով ռուսական անձնագրեր են ստանում ըստ Ռուսաստանի նախագահի անցած ապրիլին ստորագրած հրամանագրի:\nՈւկրաինայի կառավարությունն անօրինական է համարում իր քաղաքացիներին նման ընթացակարգով ռուսական անձնագրերի տրամադրումը:\n"
}