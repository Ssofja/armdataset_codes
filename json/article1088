{
    "title": "Նախարարությունը Գյումրիի ծննդատանը կտրամադրի անհրաժեշտ սարքավորումներ |armenpress.am|",
    "text": "armenpress.am: Գյումրիի ծննդատանը լուրջ խնդիր է նույնիսկ խիստ անհրաժեշտության բժշկական սարքերի բացակայությունը: ՀՀ առողջապահության նախարարությունը ներկայում քննարկում է խնդիրը, և ծննդատանը կհատկացնի որոշակի սարքավորումներ:\nԱյս մասին ԱԺ առողջապահության և սոցիալական հարցերի մշտական հանձնաժողովի նիստում հայտնեց փոխնախարար Արսեն Դավթյանը:\n«Ցավոք վերջին տարիներին Գյումրու ծննդատան ծնունդների թվաքանակը պակասում է, և դա իր ուղիղ անդրադարձն է ունենում ծննդատան ֆինանսական վիճակի վրա: Ներկայում այս տարվա պետական բյուջեից հատկացվող միջոցների շրջանակում ավելացվել են ծննդօգնությանը ուղղվող միջոցները: Կատարվել են ծննդօգնության գների ավելացումներ, դրա արդյունքում լրացուցիչ հոսքեր են տեղի ունենում ծննդօգնություն իրականացնող հաստատություններ, այդ թվում Գյումրու ծննդատուն: Սակայն Գյումրու ծննդատան խնդիրները դրանով չեն սահմանափակվում, այնտեղ կան նաև սարքավորումների խնդիրներ, շենքային պայմանների հարց: Մենք հիմա քննարկում ենք սարքավորումների հետ կապված խնդիրները, որոնք ներկայացրել է ծննդատան տնօրենը»,-ներկայացրեց փոխնախարարը:\n"
}