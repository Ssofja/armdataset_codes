{
    "title": "Դոնբասում ռազմական գործողությունների մեկնարկը կդառնա Ուկրաինայի «վերջի սկիզբը». Կրեմլի նեկայացուցիչ\r\n |tert.am|",
    "text": "tert.am: Ռուսաստանի նախագահի վարչակազմի փոխղեկավար Դմիտրի Կոզակը նախազգուշացրել է, որ ռազմական գործողությունների մեկնարկը Դոնբասում կդառնա Ուկրաինայի «վերջի սկիզբը»: Lenta.ru-ի փոխանցմամբ՝ այս մասին նա հայտարարել է ապրիլի 8-ին կայացած ասուլիսում:Կոզակը չի բացառել նաև, որ Ռուսաստանն անհրաժեշտության դեպքում կկանգնի պաշտպանելու Դոնբասի բնակչությանը: Միևնույն ժամանակ պաշտոնյայի կարծիքով՝ Ուկրաինայի նախագահ Վլադիմիր Զելենսկիի այցը Դոնբաս պայմանավորված չէ տարածաշրջանում իրավիճակի սրմամբ:Կրեմլի ներկայացուցիչը վստահություն է հայտնել, որ Ուկրաինայի հարավ-արևելքում առկա հակամարտությունը կարելի է կարգավորել մեկ տարվա ընթացքում, սակայն դրա համար պետք է «գործել հետևողականորեն և հավատարիմ մնալ նախկինում ձեռք բերված պայմանավորվածություններին»:\n"
}