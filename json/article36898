{
    "title": "Վրաստանը Եվրախորհրդի նախագահող երկիրը կդառնա 2019 թվականին. վարչապետ Բախտաձե |armenpress.am|",
    "text": "armenpress.am: Վրաստանը Եվրոպայի խորհրդի նախագահող երկիրը կդառնա 2019 թվականի աշնանը: Այդ մասին, հայտարարել Է երկրի վարչապետ Մամուկա Բախտաձեն՝ ելույթ ունենալով խորհրդարանի հանդիսավոր նիստում, որը նվիրված Էր Եվրախորհրդին Վրաստանի անդամակցության 20-ամյա հոբելյանին:\n«2019 թվականի աշնանը մեր պետականության պատմության մեջ եւս մեկ Էջ կգրվի, երբ Վրաստանը դառնա Եվրոպայի խորհրդի նախագահող երկիր»,- ասել Է Բախտաձեն: Նրա խոսքով՝ երկրի իշխանություններն աշխատում են այն գերակայությունների վրա, որոնք գործողության գլխավոր ծրագիրն են լինելու նախագահման ժամանակաշրջանում:\nՎրաստանը նախագահությունը կընդունի նոյեմբերին՝ Ֆրանսիայից, որը, իր հերթին, այն մայիսին կստանա Ֆինլանդիայից: Վրաստանն առաջին անգամ Եվրախորհրդի նախարարների կոմիտեն կգլխավորի կես տարի՝ մինչեւ 2020 թվականի մայիսը, հաղորդել Է Sputnik-ը:\n"
}