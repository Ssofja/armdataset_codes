{
    "title": "Համապատասխանաբար մի տեղ համախմբվեք, քանի որ կորոնավիրուսը հաղթահարելուն զուգահեռ գալու է պատասխանի և պատասխանատվության պահը. Սոս Ավետիսյան",
    "text": " ՀՀ ԱԺ «Իմ քայլը» խմբակցության պատգամավոր Սոս Ավետիսյանը ֆեյսբուքյան իր էջում անդրադարձել է ԲԿՀ առաջնորդ Գագիկ Ծառուկյանի այն հայտարարությանը, թե կառավարության կազմը հարյուր տոկոսով պետք է փոխվի։ Նա գրել է․ «ԱԺ ամբիոնից լալահառաչ գոռում էին, որ երկիրը պատերազմի մեջ է, և այս պատերազմի ժամանակ նիստերին չեկող Ծառուկյանը հավաքում է յուր նազիր-վեզիրներին, նիստ անում ու պահանջում կառավարության հրաժարականը, շահարկում հարցեր և բառեր, որոնց իմաստը չի հասկանում:\nԺողովուրդը համախմբվել է 2018-ին հեղափոխության օրակարգի շուրջ, ժողովուրդը 2019-ին վստահության քվեն է տվել իր խորհրդարանական թիմին, կառավարությանն ու վարչապետին: Այն համախմբված է և հիմա՝ անկախ նրանից, որ որոշ խմբեր, կորոնավիրուսի դեմ պայքարելու փոխարեն, ոտքի տակ են ընկնում:\nՀամախմբվեք էրեխեք, բայց համապատասխանաբար մի տեղ համախմբվեք, քանի որ կորոնավիրուսը հաղթահարելուն զուգահեռ գալու է պատասխանի և պատասխանատվության պահը»:\n"
}