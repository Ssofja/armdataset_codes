{
    "title": "Գառնիկ Իսագուլյանին մեղադրանք է առաջադրվել |tert.am|",
    "text": "tert.am: «Ազգային անվտանգություն» կուսակցության նախագահ Գառնիկ Իսագուլյանին մեղադրանք է առաջադրվել, Հատուկ քննչական ծառայության դիմաց լրագրողի հետ զրույցում այս մասին տեղեկացրեց Գառնիկ Իսագուլյանը։\n«Մեղադրանք առաջադրվեց 225. հոդվածի 1-ին մասով, (զանգվածային անկարգություններ կազմակերպել)։  Բնականաբար կբողոքարկենք, ես օգտվում եմ լռելու իրավունքից, որևէ ցուցմունք չեմ տալիս, որովհետև իմ մեղքը ինձ պարզ չի»,– ասաց նա։\nՀիշեցնենք, որ ավելի վաղ մեղադրանք է առաջադրվել նաև Արթուր Ղազինյանին, ՀՅԴ ԳՄ անդամ Գեղամ Մանուկյանին և «Հայրենիք» կուսակցության անդամ Արսեն Բաբայանին, ՀՀԿ անդամ Էդուարդ Շարմազանովին, իսկ «Հայրենիք» կուսակցության ղեկավար Արթուր Վանեցյանը հրավիրվել է ՀՔԾ:\n"
}