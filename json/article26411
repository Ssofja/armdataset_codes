{
    "title": "Որևէ դեպքում չի կարելի ժողովրդին տանել բախումների, քանզի այն լի է մի շարք տեսանելի ու անտեսանելի վտանգներով. Ցոլակյան",
    "text": "ՀՀ ԱԻ նախկին նախարար Ֆելիքս Ցոլակյանը, ֆեյսբուքյան իր էջում անդրադառնալով երկրում ստեղծված իրավիճակին, նշել է, որ ցանկացած չհաշվարկած ու անհեռատես քայլ կամ հայտարարություն կարող է անդառնալի հետևանքների պատճառ հանդիսանալ՝ թուլացնելով մեր պետության՝ առանց այդ էլ ոչ ամուր անվտանգությունը։\n«Հայաստանի Հանրապետությունում ներքաղաքական իրավիճակը գնալով սրվում է։\nՑանկացած չհաշվարկած ու անհեռատես քայլ կամ հայտարարություն կարող է անդառնալի հետևանքների պատճառ հանդիսանալ՝ թուլացնելով մեր պետության՝ առանց այդ էլ ոչ ամուր անվտանգությունը։\nՈրպես ազգային անվտանգության գեներալ-լեյտենանտ՝ քաղաքական իշխանություններին, զինվորականներին, քաղաքական ընդդիմությանը՝ բոլորին, խնդրում և հորդորում եմ պահպանել հանդարտություն և զգոնություն:\nՈրևէ դեպքում չի կարելի ժողովրդին տանել բախումների, քանզի այն լի է մի շարք տեսանելի ու անտեսանելի վտանգներով, ինչը կարող է կործանարար լինել մեր երկրի ու ժողովրդի համար...\nԽիղճ և խաղաղություն բոլորիս»,- գրել է Ցոլակյանը:\n"
}