{
    "title": "«Հայաստան» դաշինքը կալանավորված պատգամավորների հարցով կդիմի ՍԴ |armenpress.am|",
    "text": "armenpress.am: «Հայաստան» դաշինքը Սահմանադրական դատարան կներկայացնի դիմում ԱԺ «Հայաստան» խմբակցության կլալանավորված պատգամավորներ Մխիթար Զաքարյանի և Արթուր Սարգսյանի հարցով:  \nԱյս մասին խորհրդարանում լրագրողների հետ զրույցում հայտնեց «Հայաստան» խմբակցության պատգամավոր Արամ Վարդևանյանը:\n«Եթե ոչ այսօր, ապա վաղը այդ հարցով Սահմանադրական դատարան դիմում է ներկայացվելու: Դիմումն արդեն պատրաստ է՝ պատգամավորական անձեռնմխելիության վերաբերյալ»,- ասաց Վարդևանյանը:\nՆա կոչ արեց որևէ վայրկյան չկասկածել, որ իրենց գործընկերների կալանավորումը վերացվելու է, և նրանք լինելու են ազատության մեջ:\n"
}