{
    "title": "ԼՀԿ–ն առաջարկում է, որ օրենքում նշվի ձերբակալված կամ կալանավորված անձանց պատգամավորների տեսակցելու իրավունքի մասին\r\n |tert.am|",
    "text": "tert.am: Ազգային ժողովում «Լուսավոր Հայաստան» խմբակցության պատգամավոր Տարոն Սիմոնյանը ներկայացնում է«Ձերբակալված և կալանավորված անձանց պահելու մասին» ՀՀ օրենքում լրացումներ կատարելու մասին հարցը:«Պահման վայրեր այցելության իրավունք ունեն մի շարք սուբյեկտներ, այդ թվում ԱԺ պատգամավորը և նախագահը, սակայն իրավակիրառ պրակտիկայում խնդիրների առաջ ենք կանգնում, որ հիմնարկների ղեկավարությունը թույլ է տալիս մտնել հիմնարկ, սակայն չի թույլատրում շփվել`պատճառաբանելով որ հոդվածում միայն մուտքի ու ելքի մասին է»,-ասաց նա:Այսպիսով` առաջարկվում է, որ օրենքում նշվի տեսակցելու իրավունքի մասին և բացառությունը վերաբերում է նրան, որ այդ անձինք չպետք է տվյալ գործով շահագրգռվածություն ունենան, վկա լինեն:«Իմ քայլը» խմբակցության պատգամավոր Սերգեյ Ատոմյանը նշեց, որ հանձնաժողովում դեմ է քվեարկել նախագիծն ԱԺ օրակարգում ներառելու համար։«Նախկին իշխանության ժամանակ հնարավոր է, որ օրենքը կիրառեին իրենց ձեռնտու ձևով և թույլ չտան ընդդիմադիրներին տեսակցել անձին»,- ասաց նա և հարցրեց, թե արդյոք կա դեպք, որ ընդդիմադիր ուժերից որևէ պատգամավոր փորձել է տեսակցել անձի և չեն թույլատրել:Տարոն Սիմոնյանը պատասխանեց, որ իր գործընկերներն այդպիսի խնդրի առնչվել են նաև այս իշխանության ժամանակ: \n"
}