{
    "title": "ԱՄՆ-ն կորոնավիրուսի տարածման ֆոնին Չինաստանից կտարհանի իր դիվանագետներին և մյուս քաղաքացիներին |tert.am|",
    "text": "tert.am:  ԱՄՆ պետքարտուղարությունը կարգադրել է կազմակերպել կորոնավիրուսի նոր տեսակի համաճարակի էպիկենտրոն համարվող չինական Ուհան քաղաքից ԱՄՆ հյուպատոսության աշխատակիցների, ինչպես նաև մյուս քաղաքացիների տարհանումը:\nԻնչպես հաղորդում է cnbc.com-ը, այս ամենն արվում է մահացու վտանգավոր վարակի արագ տարածման ֆոնին:\nԻ սկզբանե որոշված էր, որ ԱՄՆ քաղաքացիները հայրենիք են վերադառնալու Boeing 767 օդանավով, որը պետք է երկուշաբթի լքեր Ուհանը: Սակայն որոշումը չեղարկվել է:\nՆերկայում Պետքարտուղարությունը համագործակցում է Չինաստանի արտգործնախարարության հետ՝ ամերիկացի դիվանագետների, նրանց ընտանիքների և քաղաքում գտնվող մյուս ԱՄՆ քաղաքացիների տարհանումը հնարավորինս արագ կազմակերպելու նպատակով:\nՄի քանի տասնյակ ԱՄՆ քաղաքացի արդեն հայտնել են, որ ցանկանում են լքել երկիրը: Նշվում է, որ առաջին չվերթով հնարավոր կլինի Ուհանից դուրս բերել 240 մարդ:\n"
}