{
    "title": "Նիկոլ Փաշինյանը ելույթ կունենա ԵԽԽՎ գարնանային նստաշրջանի ընթացքում |news.am|",
    "text": "Հայաստանի վարչապետ Նիկոլ Փաշինյանը ելույթ կունենա Եվրոպայի խորհրդի խորհրդարանական վեհաժողովի գարնանային նստաշրջանի ընթացքում, որը տեղի կունենա ապրիլի 8-ից 12-ը:Նստաշրջանի ընթացքում սպասվում են Հայաստանի եւ Վրաստանի վարչապետների ելույթները, հաղորդում է ԵԽԽՎ-ի կայքը:\nՔննարկումներ կանցկացվեն ՄԱԿ-ի հետ համագործակցության ամրապնդման եւ ՄԱԿ-ի գլխավոր քարտուղարի հնարավոր մասնակցությամբ կայուն զարգացման ոլորտում նպատակների իրականացման վերաբերյալ:\nՎեհաժողովը քննարկումներ կանցկացնի ատելության բորբոքման դադարեցման, ինչպես նաեւ ատելության բորբոքման դեմ պայքարում քաղաքական ղեկավարների դերի մասին:Վեհաժողովը կքննարկի այսպես կոչված «լվացքատները» եւ կազմակերպված հանցավորության եւ փողերի լվացման դեմ պայքարում նոր մարտահրավերները, ինչպես նաեւ կքննարկի ԵՄ-ի ժողովրդավարության, օրենքի գերակայության եւ հիմնարար իրավունքների հարցերով նոր մեխանիզմի ստեղծման վերաբերյալ դիրքորոշումը:\nԵվրոպայի խորհրդի Մարդու իրավունքների հանձնակատարը կներկայացնի 2018 թվականի գործունեության մասին տարեկան զեկույցը եւ կպատասխանի հարցերին: Կարծիքների ավանդական փոխանակում տեղի կունենա Եվրոպայի խորհրդի կառավարության ղեկավարի, Ֆինլանդիայի արտաքին գործերի նախարար Թիմո Սոյնիի հետ, ինչպես նաեւ  պատվիրակների հարցերին կպատասխանի Եվրոպայի խորհրդի գլխավոր քարտուղար Թուրբյորն Յագլանդը:\nnews.am\n"
}