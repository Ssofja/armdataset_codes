{
    "title": "ԱՄՆ-ը և Լեհաստանը ռազմական համագործակցության մասին համաձայնագիր են ստորագրել |shantnews.am|",
    "text": "shantnews.am: Վաշինգտոնն ու Վարշավան ռազմական համագործակցության մասին համաձայնագիր են ստորագրել, ինչի արդյունքում մեծացվում է Միացյալ Նահանգների  ռազմական  ներկայացվածությունը Լեհաստանում: Այս մասին հայտնում է Ռիա Նովոստին:\nՀամաձայնագիրը վավերացրել են ԱՄՆ-ի պետքարտուղար Մայք Պոմպեոն և Լեհաստանի Ազգային պաշտպանության  նախարար Մարիուշ Բլաշակը:\nԱյս փաստաթուղթը շարունակությունն է այն հռչակագրի, որն  անցած տարի Վաշինգտոնում վավերացրել էին  Լեհաստանի նախագահ Անջեյ Դուդան և ԱՄՆ-ի նախագահ Դոնալդ Թրամփը:\nՓաստաթղթով նախատեսվում է Լեհաստանում ամերիկյան զորքի ավելացում 1000 զինվորականով և  5-րդ ցամաքային զորքերի հրամանատարության տեղափոխում Լեհաստան:\nԱյժմ Լեհաստանում է տեղակայված շուրջ 5000 ամերիկացի զինվորական:\nՓաստաթղթի ստորագրման ժամանակ Լեհաստանի նախագահ Դուդան ասել է․\n«Լեհաստանի և ԱՄՆ-ի միջև ռազմական համագործակցության խորացումը նշանակում է Եվրոպայի մեր հատվածի անվտանգության ուժեղացում, մասնավորապես Բալթյան երկրների և Ուկրաինայի համար»։\n"
}