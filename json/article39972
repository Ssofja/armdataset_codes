{
    "title": "ԱԺ-ն առաջին ընթերցմամբ ընդունեց Միջպետական ուղևորափոխադրումների ոլորտը կարգավորող օրենքի նախագիծը",
    "text": "Ազգային ժողովն այսօր առաջին ընթերցմամբ ընդունեց  «Ավտոմոբիլային տրանսպորտի մասին» օրենքում փոփոխություն և  լրացումներ կատարելու մասին օրենքի նախագիծը։ \nՆախագծի  հեղինակներն են  «Բարգավաճ Հայաստան» խմբակցության պատգամավորներ Արթուր Դալլաքյանը, Արտյոմ Ծառուկյանը և Արթուր Գրիգորյանը։ \nՆախագծով  առաջարկվում  է՝ 6-ից ավելի նստատեղ ունեցող ավտոտրանսպորտային միջոցներով միջպետական ուղևորափոխադրումներ իրականացնելիս փոխադրողը պարտավոր է իրականացնել ուղևորների դժբախտ պատահարներից ապահովագրություն:\nԸնդունման դեպքում օրենքի նախագիծը ուժի մեջ կմտնի 2020 թվականի սեպտեմբերի մեկից։ \nՆախագիծն առաջին ընեթերցմամբ ընդունվեց 92 կողմ և 6 ձեռնպահ ձայներով։ \n"
}