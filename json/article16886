{
    "title": "Բելառուսը ռուսական նավթը կգնի բարելի դիմաց 4 դոլար արժեքով. հավելավճարներ չեն լինի |armtimes.com|",
    "text": "armtimes.com: Ապրիլին Բելառուսը ծրագրում է Ռուսաստանից ստանալ 2 միլիոն տոննա նավթ՝ մեկ բարելի դիմաց մոտ 4 դոլար գնով: Այսօր այդ մասին հայտարարել է Բելառուսի վարչապետ Սերգեյ Ռումասը: «Այսօր ես կարծում եմ, որ «Բելնեվտոքիմ»-ը կավարտի բանակցությունները ռուսաստանյան ընկերությունների հետ ՝ ապրիլ ամսվա ընթացքում նավթի մատակարարման վերաբերյալ», - ավելացրել է նա:\nБЕЛТА բելառուսական գործակալության փոխանցմամբ, Ռումասը հաստատել է, որ ռուսական նավթային ընկերությունների կողմից առաքումները կլինեն առանց հավելավճարների: «Կառավարության խիստ եւ հետեւողական քաղաքականությունը ՝ առանց հավելավճարների ռուսական նավթ գնելու մասին, պահպանում է մեր կառավարությունը: Այս կոշտ դիրքորոշման արդյունքն այն գինն է, որով մենք ապրիլին ՌԴ-ից կստանանք նավթ ՝ մեկ բարելի դիմաց 4 դոլար արժեքով», - պարզաբանել է Բելառուսի վարչապետը:\n2020 թ.-ի հունվարի 1-ից Բելառուսին ռուսական նավթի մատակարարումը գործնականում դադարեցվել է պայմանագրերի բացակայության պատճառով, քանի որ Բելառուսը չի ցանկանում մատակարարներին վճարել հավելյալ գումարներ՝ Ռուսաստանի Դաշնությունում հարկային մանեւրի իրականացման շնորհիվ եւ այն դեպքում, երբ գնում է կատարվում ռուսական հումքի թանկացումների պայմաններում: Ռուսաստանի վառելիքի եւ  էներգետիկ համալիրի Կենտրոնական դիսպետչերական կենտրոնի գործառնական զեկույցի համաձայն, առաջին եռամսյակում ռուսաստանյան ընկերությունները 77 տոկոսով կրճատել են Բելառուսին մատակարարվող նավթը: Մարտին ռուսաստանյան նավթային ընկերությունները Բելառուսին մատակարարեցին 258 հազար տոննա նավթ:\nՌուսական կողմի հետ պայմանագրերի բացակայության պատճառով Բելառուսը սկսեց այլընտրանքային նավթի ներկրում Քլայպեդի  եւ Օդեսա նավահանգիստների միջոցով: Մարտին Բելառուսի համար տանկերային նավթի առաքումների ծավալը կազմել է 570 հազար տոննա: Ըստ «Բելնեվտոքիմ» կոնցեռնի, առաջին եռամսյակում բելառուսական վերամշակման գործարաններում նավթի վերամշակման ծավալը կազմել է մոտ 3 միլիոն տոննա:\nԱյս տարվա հենց սկզբին՝ հունվարի 10-ին, Բելառուսի նախագահ Ալեքսանդր Լուկաշենկոն ստորագրել է հրամանագիր, որով այս տարվանից հարկ է սահմանվել նավթի տարանցման համար: \nՇարունակությունը՝ armtimes.com-ում։\n"
}