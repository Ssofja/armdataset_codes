{
    "title": "ԱՄՆ-ն և Կանադան Արկտիկայի վերաբերյալ ընդլայնված երկխոսություն կսկսեն |tert.am|",
    "text": "tert.am: Միացյալ Նահանգները և Կանադան պայմանավորվել են Հյուսիսային Ամերիկայի օդատիեզերական պաշտպանության միացյալ հրամանատարության արդիականացման, ինչպես նաև Արկտիկայի շուրջ ընդլայնված երկխոսության մեկնարկի մասին: Այս մասին հայտարարել է ԱՄՆ նախագահ Ջո Բայդենը՝ ամփոփելով Կանադայի վարչապետ Ջասթին Թրյուդոյի հետ վիրտուալ ձևաչափով հանդիպման արդյունքները, փոխանցում է ՏԱՍՍ-ը։«Մենք Արկտիկայի վերաբերյալ ընդլայնված երկխոսություն կսկսենք, որը կներառի մայրցամաքային անվտանգության, տնտեսական և սոցիալական զարգացման հետ կապված հարցեր»,- ասել է ԱՄՆ նախագահը:Սպիտակ տան ղեկավարը նաև հայտնել է, որ համաձայնություն է ձեռք բերվել «հանցավորության դեմ պայքարի անդրսահմանային ֆորումի վերականգնման», հասարակական անվտանգության մոտեցման արդիականացման, ռասիզմի և խտրականության դեմ պայքարի համատեղ աշխատանքի վերաբերյալ:\n"
}