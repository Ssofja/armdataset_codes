{
    "title": "Ադրբեջանական հատուկ ստորաբաժանման «Անվախ» դիրքի ուղղությամբ անհաջող հարձակումից հետո կատարվում է լրահետախուզում",
    "text": "ՀՀ ՊՆ խոսնակ Շուշան Ստեփանյանը ֆեյսբուքյան իր էջի միջոցով հայտնում է, որ հուլիսի 21-ին, ժամը 22:30-ի սահմաններում հայ-ադրբեջանական պետական սահմանագոտու հյուսիսարևելյան հատվածում տեղակայված «Անվախ» դիրքի ուղղությամբ ադրբեջանական ԶՈւ հատուկ նշանակության ստորաբաժանման ձեռնարկած անհաջող հարձակումից հետո կատարվում է լրահետախուզում։\nԻնչպես նաև տեղեկացնում է, որ հայ-ադրբեջանական սահմանին հուլիսի 21-ի լույս 22-ի գիշերը, ինչպես նաև այս պահին, պահպանվել է հարաբերական անդորր։\n«Հակառակորդը սահմանի առանձին հատվածներում հրաձգային զինատեսակներից խախտել է կրակի դադարեցման ռեժիմը 7 անգամ` հայկական դիրքերի ուղղությամբ արձակելով շուրջ 20 կրակոց:\nՋիլ ուղղությամբ տեղակայված մարտական դիրքեր, մեկ անգամ։\nԱյգեպար ուղղությամբ տեղակայված մարտական դիրքեր, երկու անգամ:\nՉափնի ուղղությամբ տեղակայված մարտական դիրքեր, մեկ անգամ:\nՊարույր Սևակ, Երասխ, Զանգակատուն ուղղությամբ տեղակայված մարտական դիրքեր, ընդհանուր` 3 անգամ», - իր էջում գրել է Շուշան Ստեփանյանը:\n"
}