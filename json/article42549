{
    "title": "Արայիկ Հարությունյան ՀՀ Սուրեն Պապիկյանի հետ այցելել է Արցախի մի շարք բուժհաստատություններ և հանդիպել բուժանձնակազմերի հետ",
    "text": "Արցախի նախագահ Արայիկ Հարությունյանը տեսանյութ է հրապարակել և գրել, որ այսօր ՀՀ տարածքային կառավարման և ենթակառուցվածքների նախարար Սուրեն Պապիկյանի հետ այցելել է Արցախի մի շարք բուժհաստատություններ և հանդիպել բուժանձնակազմերի հետ:\n«Սիրելի ՛ հայրենակիցներ\nԱյսօր ՀՀ տարածքային կառավարման և ենթակառուցվածքների նախարար Սուրեն Պապիկյանի հետ այցելել եմ Հանրապետության մի շարք բուժհաստատություններ և հանդիպել բուժանձնակազմերի հետ:\nՊատերազմական այս ծանր օրերին նրանց կատարած մասնագիտական աշխատանքը, նվիրումը, իսկապես, հավասարազոր է հերոսության: Հատուկ երախտագիտություն եմ հայտնել նաև Մայր Հայրենիքից ու Սփյուռքից ժամանած բժիշկներին՝ արցախցի գործընկերների հետ կատարած համատեղ աշխատանքը համարելով ազգային միասնականության խորհրդանիշ»:\n"
}