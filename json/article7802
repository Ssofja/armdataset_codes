{
    "title": "Ռուբեն Ռուբինյանը և Լեհաստանի դեսպանը քննարկել են միջխորհրդարանական փոխգործակցության հարցեր",
    "text": " ՀՀ ԱԺ արտաքին հարաբերությունների մշտական հանձնաժողովի նախագահ Ռուբեն Ռուբինյանը փետրվարի 18-ին ընդունել է Հայաստանի Հանրապետությունում Լեհաստանի Հանրապետության արտակարգ եւ լիազոր դեսպան Պավել Չեպլակին: Այս մասին տեղեկացնում է ՀՀ ազգային ժողովի լրատվության և հանրության հետ կապերի վարչությունից:\nԶրուցակիցները քննարկել են Հայաստանի եւ Լեհաստանի խորհրդարանների միջեւ համագործակցության սերտացմանն առնչվող հարցեր: Երկկողմ հարաբերությունների զարգացման հարցում կողմերը կարեւորել են խորհրդարանականների փոխայցերը եւ այս համատեքստում քննարկել առաջիկա հանդիպումների հնարավորությունները:\nԱնդրադարձ է կատարվել նաեւ միջխորհրդարանական հարթակներում փոխգործակցությանը:\n"
}