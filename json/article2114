{
    "title": "Դոնալդ Տուսկը կոչ է արել Թուրքիային դադարել անօրինական հորատումը Կիպրոսի ափերի մոտ |news.am|",
    "text": "news.am: Եվրախորհրդի նախագահը կոչ է արել Թուրքիային դադարել անօրինական հորատումը Կիպրոսի ափերի մոտ՝ հայտարարելով, որ այդ գործողությունները վնաս են հասցնում էթնիկ առումով պառակտված կղզիական պետության վերամիավորման ջանքերին եւ քայքայում են ԵՄ-ի հետ Անկարայի հարաբերությունները, հաղորդում է AP-ը:\nՏուսկը հայտարարել է, որ նրա ներկայությունը Կիպրոսի մայրաքաղաքում Եվրամիության կողմից իր անդամ Կիպրոսի նկատմամբ սոլիդարության լիարժեք դրսեւորում է:\nԱնցած շաբաթ Թուրքիան ակտիվացրել էր իր գործողությունները՝ ռազմածովային հորատման նավ ուղարկելով բացառիկ տնտեսական գոտի, որտեղ Կիպրոսի կառավարությունը արտոնագիր էր տրամադրել իտալական Eni էներգետիկ ընկերությանը եւ դրա գործընկեր Total of France-ին նավթի եւ գազի որոնումներն իրականացնելու համար:\nՏուսկը հայտարարել է, որ ԵՄ առաջնորդները կտրուկ դատապարտել են Թուրքիայի կողմից անցկացվող հորատման աշխատանքները տարածաշրջանում, որտեղ Կիպրոսն ունի բացառիկ տնտեսական իրավունքներ:\nԿիպրոսի նախագահ Նիքոս Անաստասիադեսը հայտարարել է, որ ԵՄ-ն ունի գործիքներ իր իշխանությունն ապահովելու համար եւ «օրենքը պետք է գերիշխի ջունգլիների կանոնների նկատմամբ», որոնք Թուրքիան ցանկանում է պարտադրել Միջերկրական ծովի արեւելյան հատվածում:\n"
}