{
    "title": "«Լիդիան Արմենիա»-ն որևէ մեկի հետ վագոն-տնակները տեղափոխելու պայմանավորվածություն ձեռք չի բերել․ հայտարարություն",
    "text": "«Լիդիան Արմենիա» ընկերությունը հայտարարություն է տարածել իր վագոն-տնակի՝ ոչ ճիշտ վայրում տեղադրված լինելու հայտարարությունների վերաբերյալ։\n«Քիչ առաջ մամուլից տեղեկացանք, որ Ջերմուկի քաղաքապետը «Լիդիան Արմենիայի» անունից հանդես է եկել մի շարք հայտարարություններով, այդ թվում, թե իբր «Լիդիանը» համաձայնել է տեղափոխել իր վագոն-տնակները:Հայտնում ենք, որ «Լիդիան Արմենիան» նման պայմանավորվածություն որևէ մեկի հետ ձեռք չի բերել: Վագոն-տնակները գտնվում են ընկերության օրինական տիրապետման տակ գտնվող տարածքում: «Լիդիանի» բոլոր գործողությունները օրենքի շրջանակներում են, ընկերությունը ունի բոլոր իրավունքներն ու թույլտվությունները իր օրինական տիրապետման ներքո գտնվող տարածքում կատարելու ցանկացած գործողություն, այդ թվում նաև տեղադրելու շարժական վագոն-տնակներ:«Լիդիանը» չի բանակցելու օրենքի շրջանակներից դուրս որևէ առարկայի շուրջ»:   \n"
}