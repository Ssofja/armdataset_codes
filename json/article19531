{
    "title": "ԱՄՆ Ներկայացուցիչների պալատում քվեարկության կդրվի Հայոց ցեղասպանությունը ճանաչող օրինագիծը |panarmenian.net|",
    "text": "panarmenian.net։ ԱՄՆ Ներկայացուցիչների պալատի արտաքին գործերի կոմիտեի նախագահ Էլիոթ Էնգելը և Կոնգրեսի հայկական հարցերի հանձնաժողովի համանախագահ Ֆրենկ Փալոնեն հայտնել են, որ շուտով ԱՄՆ Ներկայացուցիչների պալատը քվեարկության կդնի Հայոց ցեղասպանությունը ճանաչող օրինագիծը: Այդ մասին հայտնում է Ամերիկայի Հայ դատի հանձնախումբը (ANCA):\nՔննարկվում է նաև Թուրքիայի դեմ պատժամիջոցներ սահմանելու հարցը:\n«Վստահ եմ, որ Թուրքիայի կառավարությունը դժգոհ է դրանից, իսկ մենք դժգոհ ենք Թուրքիայի կառավարությունից»,-ասել է էնգելը: Ամերիկայի Հայ դատի հանձնախմբի գործադիր տնօրեն Արամ Համբարյանը ողջունել է կոնգրեսականների նախաձեռնությունը:\n«Ակնհայտ է, որ Թուրքիայի նախագահ Էրդողանը լուրջ չի վերաբերվի ԱՄՆ պատժամիջոցներին, քանի դեռ Վաշինգտոնը լռում է Հայոց ցեղասպանությունը ճանաչելու մասին»,-ասել է նա:\n"
}