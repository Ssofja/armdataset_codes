{
    "title": "Գործարարի որդու՝ բանակում չծառայելու դեպքի առթիվ հարուցվել է քրեական գործ փաստաթուղթ կեղծելու համար",
    "text": "Գործարար Աշոտ Արսենյանի որդու՝ Վահագն Արսենյանի՝ ՀՀ Զինված ուժերում ժամկետային զինծառայությունից խուսափելու դեպքի առթիվ քրեական գործ է հարուցվել,  տեղեկացնում են Քննչական կոմիտեի լրատվական ծառայությունից։\nԸստ աղբյուրի, քրեական գործը հարուցվել է Քրեական օրենգրքի 327-րդ հոդվածի 2-րդ մասի 2-րդ կետով` «Ժամկետային զինվորական ծառայությունից խուսափելը՝ փաստաթուղթ կեղծելու կամ խաբեության այլ ճանապարհով»:\nՔրեական գործի շրջանակներում առայժմ մեղադրանք որևէ մեկին առաջադրված չէ։\nԱվելի վաղ գործարարի որդու՝ ՀՀ ԶՈւ-ում չծառայելու մասին գրել էր Hetq.am-ը՝ տեղեկացնելով, որ Արսենյանի երկու որդիներն էլ ազատվել են զինվորական ծառայությունից:\n"
}