{
    "title": "Թուրքիան վերաբացում իր բոլոր սահմանները՝ բացառությամբ թուրք-իրանականի |ermenihaber.am|",
    "text": "ermenihaber.am: Թուրքիան կորոնավիրուսի հնարավոր տարածումը կանխելու նպատակով փետրվարի վերջից փակել էր ցամաքային, օդային և ծովային բոլոր սահմանները։\nԱղբյուրի հաղորդմամբ՝ հունիսի 9-ին Թուրքիայի նախագահ Ռեջեփ Թայիփ էրդողանի գլխավորած նախարարների խորհրդի նիստում կորոնավիրուսի դեմ պայքարում արձանագրված դրական զարգացումների համատեքստում քննարկվել է օտարերկրացի քաղաքացիների՝ Թուրքիա մուտք գործելու և Թուրքիայի քաղաքացիների՝ երկրից դուրս գալու հարցերը։ \nՆիստին որոշում է կայացվել վերաբացել բոլոր սահմանները՝ բացառությամբ թուրք-իրանական սահմանակետերի, որոնք նախատեսված են ուղևորների համար։ \nԹուրքիա մուտք գործող բոլոր քաղաքացիները բժշկական ստուգում են անցնելու։ Ստուգումների ընթացքում կորոնավիրուսի ախտանշանների առկայության դեպքում քաղաքացիները թեստավորվելու են և այս գործընթացի  հետ կապված ընթացակարգերն ու սկզբունքները որոշվելու են Թուրքիայի առողջապահության նախարարության կողմից։ \n"
}