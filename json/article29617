{
    "title": "Հրայր Թովմասյանը ՍԴ-ում նիստի էր. դատական նիստը հետաձգվեց |armtimes.com|",
    "text": "armtimes.com։ ՍԴ դատավոր Հրայր Թովմասյանի և նրա սանիկ Նորայր Փանոսյանի գործով դատական նիստը հետաձգվեց: Նիստին ամբաստանյալներից ներկայացել էր միայն Փանոսյանը:\nՆիստի մեկնարկից առաջ Սահմանադրական դատարանի նախկին նախագահ Հրայր Թովմասյանի պաշտպան Միհրան Պողոսյանը միջնորդել էր հետաձգել դատական նիստը, քանի որ Հրայր Թովասյանը Սահմանադրական դատարանում նույն օրը և նույն ժամին մեկ այլ նիստ է: Երևան քաղաքի ընդհանուր իրավասության դատարանի դատավոր Տաթևիկ Գրիգորյանը նեկայացված միջնորդության վերաբերյալ լսեց կողմերի կարծիքները:\nՄեղադրող դատախազ Արսեն Մարգարյանը նկատեց, որ նման միջնորդություն արդեն 3-րդ անգամ է ներկայացվում: Ըստ նրա՝ ամբաստանյալի աշխատանքով պայմանավորված նիստերի անհարկի հետաձգումը թույլ չի տա, որ գործը քննվի ողջամիտ ժամկետում: Նշեց նաև, որ նիստերի օրը և ժամը հարմարեցված է եղել Հրայր Թովմասյանի հետ:\nՊաշտպան Միհրան Պողոսյանը հիշեցրեց, խոսքը Սահմանադրական դատարանի դատավորի մասին է, ինչի վերաբերյալ օրենքի կարգավարական նորմեր են գործում. «Կարող եք դիմել Սահմանադրական դատարանի ՁԵՐ նախագահին և ասել, որ նիստերը նշանակի այնպես, որ չխանգարի այս նիստերին»,- ասաց պաշտպան Պողոսյանը:\nԴատախազ Մարգարյանը նկատեց. «Դատախազությունը նման լիազորություն չունի»:\nԴատարանը, իդեմս նախագահող Տաթևիկ Գրիգորյանի, որոշեց հարգելի համարել Թովմասյանի բացակայությունը և նիստը հետաձգեց:\nՍույն գործով հաջորդ դատական նիստը տեղի կունենա փետրվարի 8-ին:\n"
}