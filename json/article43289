{
    "title": "Նորություններ կորոնավիրուսի մասին, աշխարհ, 15․06․20 (թարմացվող)",
    "text": "21:36- Իտալիայում վերջին 1 օրում գրանցվել է 4 ամսվա ընթացքում կորոնավիրուսից մահացածության ամենացածր ցուցանիշը` մահացել է 26 մարդ: Երեկ գրանցված մահվան ցուցանիշը մարտի 2-ից ի վեր ամենացածր թիվն է, երբ հրապարակվել էր 18 մահվան մասին, մարտի 3-ին էլ հայտնի էր դարձել 27, մարտի 4-ին՝ արդեն 79 մահվան մասին: |Armtimes.com|17։31- Թուրքիան պատրաստվում է վերսկսել կորոնավիրուսի համավարակի պատճառով դադարեցված ավիահաղորդակցությունն Իրանի հետ։ Այդ մասին հայտնել է Թուրքիայի արտգործնախարար Մևլութ Չավուշօղլուն։ Ավիահաղորդակցության վերսկսումը նախատեսվում է օգոստոսի 1-ից։ |emenihaber.am|\n17։22- Իրանում կորոնավիրուսի հունիսի 15-ի վիճակագրական տվյալները.\n\nՎարակակիրների թիվն ավելացել է 2.449-ովԸնդհանուր՝ 189.876\nՄահացածների թիվն ավելացել է 113-ովԸնդհանուր՝ 8.950\nԱպաքինվածների թիվն ավելացել է 1.916-ովԸնդհանուր՝ 150.590[Իրանում ՀՀ դեսպանություն]\n\n15։07-  Ուկրաինայում մեկ օրում կորոնավիրուսային վարակի նոր դեպքերի թիվն աճել է 656-ով, գրանցվել է մահվան 12 դեպք, առողջացել է 171 հիվանդ։ Ընդհանուր առմամբ, Ուկրաինայում կորոնավիրուսով վարակվածների թիվը հասել է 31 հազ․ 810-ի, որոնց թվում 14 հազ․ 253 հիվանդ է ապաքինվել, 901-ը՝ մահացել: |armenpress.am|\n13։24-  Ֆրանսիայի նախագահ Էմանուել Մակրոնը հայտարարում է «կորոնավիրուսի դեմ առաջին հաղթանակի» մասին՝ խոստանալով դասեր քաղել տնտեսական և հիգիենիկ ճգնաժամից: Նա հայտնել է, որ երկրի ողջ տարածքն այլևս «կանաչ գոտի» է։ Այսօրվանից Ֆրանսիան բացում է ԵՄ անդամ հարևան պետությունների հետ սահմանները, դաշինքին մաս չկազմող մյուս երկրների հետ, որոնք չեն հաղթահարել համաճարակը, Ֆրանսիան սահմանները կբացի հուլիսի 1-ից: Իսպանիայից և Մեծ Բրիտանիայից ժամանողները պետք է 14 օրով ինքնամեկուսացվեն։ |azatutyun.am|\n12։04- Այսօրվանից Վրաստանում ուժի մեջ է մտնում դիմակ չդնելու համար տուգանքներ նախատեսող օրենքը: Նոր կարգավորումների համաձայն՝ այսօրվանից արգելվում են նաև մասսայական հավաքները՝ հարսանիքները, ծննդյան արարողությունները, հոգեհացի արարողությունները և այլն: Նմանատիպ արարողությունները պետք է անցկացվեն ոչ ավել քան 10 հոգով: |aliq.ge|\n11։52- Հունիսի 15-ին Վրաստանում կորոնավիրուսով վարակի 15 նոր դեպք է գրանցվել, ընդհանուր դեպքերի թիվը երկրում կազմում է 879: Այսօր կորոնավիրուսից բուժվել է ևս 1 մարդ: Ընդհանուր հաշվով՝ վարակը երկրում հաղթահարել է 704 մարդ, իսկ կորոնավիրուսից մահացածների թիվը 14 է։ |aliq.ge|\n10։30- Թուրքիայում հունիսի 14-ին կորոնավիրուսից մահացել է 15 մարդ։ 1 օրվա ընթացքում հաստատվել է կորոնավարակի 1.562 նոր դեպք, գրանցվել է վարակակիրների մահվան 15 դեպք, ապաքինման՝ 1.330 դեպք: Թուրքիայում մինչև օրս համավարակից ապաքինվել է 151.417 մարդ, արձանագրվել է վարակման 178․239, մահվան՝ 4․807 դեպք։ |ermenihaber.am|\nԿորոնավիրուսի շուրջ զարգացումներ, Հայաստան, 15․06․20\nՆորություններ կորոնավիրուսի մասին, աշխարհ, 14․06․20\n"
}