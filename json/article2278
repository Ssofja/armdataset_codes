{
    "title": "Հաշվի առնելով կորոնավիրուսով պայմանավորված իրավիճակը՝ զորակոչի ընթացքում կիրականացվեն կանխարգելիչ միջոցառումներ․ ՊՆ խոսնակ Շուշան Ստեփանյան",
    "text": "ՊՆ  խոսնակ Շուշան Ստեփանյանը ֆեյսբուքյան իր էջում գրել է՝ \nՀաշվի առնելով կորոնավիրուսով պայմանավորված իրավիճակը՝ զորակոչի թե նախապատրաստական փուլում, թե բուն զորակոչի ընթացքում կիրականացվեն 𝗖𝗢𝗩𝗜𝗗-𝟭𝟵 տարածման և զինված ուժեր ներթափանցման կանխարգելիչ մի շարք միջոցառումներ։ Մասնավորապես․\n𝟭.Զորակոչիկներին և զորակոչը սպասարկող անձնակազմին կտրվեն անհատական պաշտպանիչ միջոցներ՝ դիմակ, ձեռնոց, ալկոգել։\n𝟮. Անհարկի կուտակումներից խուսափելու համար զորակոչիկները իրենց ԶԶՀԾ տարածքային ստորաբաժանումներ կներկայանան փոքր խմբերով։\n𝟯. Օրվա ընթացքում պարբերաբար կախտահանվեն շենք-շինություններն ու փոխադրամիջոցները։\n𝟰. Կավելացվի զորակոչիկներին տեղափոխող տրանսպորտային միջոցների թիվը, ինչը թույլ կտա տեղափոխումը իրականացնել փոքր խմբերով։\n𝟱. Քանի որ միշտ մարդաշատ է հատկապես կենտրոնական հավաքակայանը, զորակոչի ընթացքին ծնողները կհետևեն դրսից` տեսակապի միջոցով։\n𝟲. Հնարավորինս կնվազեցվի զորակոչիկների և զորակոչը սպասարկող անձնակազմի միջև շփումը։\n𝟳. Զորակոչիկները հավաքակայան կներկայանան ըստ ԶԶՀԾ տարածքային ստորաբաժանումների։\n𝟴. Վիճակահանության համար կօգտագործվեն բաց տարածքները։\n𝟵. Մայրաքաղաքին մոտ վայրերից հանրապետական հավաքակայան ժամանած զորակոչիկներն այդտեղ չեն գիշերի և գործընթացի ավարտից հետո կմեկնեն վիճակահանված զորամասեր։\n𝟭𝟬.Ջերմություն ունեցող զորակոչիկները կմեկուսացվեն։\n𝟭𝟭. Զորամասերում զորակոչիկները 14 օր կգտնվեն առանձնացված տեղամասում՝ զորամասի բուժանձնակազմի խիստ բժշկական մշտադիտարկման ներքո, ըստ անհրաժեշտության՝ նաև կթեստավորվեն։\n𝟭𝟮. Զորամասում նորակոչիկների հետ աշխատող անձնակազմը ծառայությունը կիրականացնի զորանոցային ռեժիմով։\n𝟭𝟯.Զորամասում նորակոչիկներին սնունդը կմատուցվի՝ խստորեն պահպանելով սանիտարահիգիենիկ պահանջները։\n"
}