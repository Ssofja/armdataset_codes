{
    "title": "Չեմ հրաժարվի «ժեխ» բառն օգտագործելուց. Զոհրաբյան |1lurer.am|",
    "text": "1lurer.am: Ես միանում եմ Գագիկ Ծառուկյանի գնահատականին՝ Վազգեն Մանուկյանի՝ Գյումրիում արած արտահայտության վերաբերյալ: Այդ մասին ԱԺ-ում լրագրողների հետ ճեպազրույցում ասաց ԱԺ «Բարգավաճ Հայաստան» խմբակցության պատգամավոր Նաիրա Զոհրաբյանը: \nՆշենք՝ Վազգեն Մանուկյանն իր և կողմնակիցների ճանապարհը փակած գյումրեցիներին «բոմժ» էր անվանել, որոնց, ըստ նրա, փող բաժանելու դիմաց ուղարկել էր իշխանությունը:\n«Ես հասկանում եմ, որ էմոցիաները երբեմն այնպես են խտանում, և այնպիսի իրավիճակներ են ստեղծվում, որ չես կարողանում մնալ ադեկվատ լեքսիկոնի շրջանակում: Մենք քաղաքական գործիչներ ենք և չպետք է տրվենք սադրանքների»,- ասաց Զոհրաբյանը՝ հավելելով, որ այս իրավիճակում, իհարկե, դժվար է պահպանել ինքնատիրապետումը: \nՀարցին՝ «ժեխ» բառն այլևս չե՞ք օգտագործելու, պատգամավորը պատասխանեց. «Ես չեմ հրաժարվի «ժեխ» բառն օգտագործելուց, իմ ասածը բոլորովին այլ կոնտեքստով է եղել...»:\nԴիտարկմանը, թե ԲՀԿ-ում տարաձայնություններ կան Վազգեն Մանուկյանի թեկնածության շուրջ, Ն.Զոհրաբյանը դժվարացավ պատասխանել՝ նշելով, որ ամբողջական տեղեկություն չունի, քանի որ ներկայումս զբաղված է ռազմագերիների խնդիրներով: Նա հորդորեց այդ հարցով դիմել խմբակցության քարտուղարին: Զոհրաբյանն ասաց, որ ինչ-ինչ հարցերի շուրջ ԲՀԿ-ն կարող է անհամաձայնություն ունենալ մյուս 16 կուսակցությունների հետ, բայց իրենց օրակարգը շարունակում է նույնը մնալ՝ Նիկոլ Փաշինյանի հրաժարականը:\n"
}