{
    "title": "Պատգամավորները խորհրդարանում պատվաստվում են կորոնավիրուսի դեմ |1lurer.am|",
    "text": "1lurer.am: ԱԺ-ի մոտ 50-ից ավելի պատգամավորներ և աշխատակիցներ այսօր պատվաստվել են կորոնավիրուսի դեմ: \nԱռողջապահության նախարարության Հիվանդությունների վերահսկման և կանխարգելման ազգային կենտրոն (ՀՎԿԱԿ) տնօրենի տեղակալ Գայանե Սահակյանի խոսքով՝ պատգամավորները պատվաստվելու են բոլոր՝ երեք տեսակի պատվաստանյութով՝ «Սպուտնիկ V»-ով, «Աստրազենեկայով» և «ԿորոնաՎակով»:\nԼրագրողների ներկայությամբ առաջինը պատվաստվել է ԱԺ «Իմ քայլը» խմբակցության պատգամավոր Արփի Դավոյանը:\nՊատվաստվողների թվում են եղել նաև ԱԺ պատգամավոր Սերգեյ Բագրատյանը, «Իմ քայլը» խմբակցության պատգամավոր Հովիկ Աղազարյանը, Տաթևիկ Հայրապետյանը, Հովհաննես Իգիթյանը, այլք:\n"
}