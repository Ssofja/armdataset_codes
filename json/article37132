{
    "title": "Մինչ տեղական ինքնակառավարման մարմինների ընտրությունների անցկացումը վերադառնալու եմ հայրենիք․ Սաակաշվիլի |tert.am|",
    "text": "tert.am: Վրաստանի նախկին նախագահ Միխեիլ Սաակաշվիլին հայտարարել է, որ մինչ հոկտեմբերին կայանալիք տեղական ինքնակառավարման մարմինների ընտրությունների անցկացումը վերադառնալու է հայրենիք, գրում է ՏԱՍՍ-ը:«Ուզում եմ տեղեկացնել իմ որոշման մասին: Ես՝ Միխեիլ Սաակաշվիլիս, նախքան այս հանրաքվեի անցկացումը գալու եմ Վրաստան: Ես անպայման անմիջական մասնակից եմ դառնալու այդ գործընթացին»,- հայտարարել է Սաակաշվիլին իր կողմնակիցներին ուղղված տեսաուղերձի ընթացքում: Սաակաշվիլին բացատրել է, որ ինքը տեղական ինքնակառավարման մարմինների ընտրություններն անվանում է հանրաքվե՝ կապված այն հանգամանքի հետ, որ իշխանությունների և ընդդիմության կողմից ստորագրված համաձայնագիրը պարունակում է պայման առաջիկա քվեարկության ժամանակ իշխող կուսակցությանը սատարելու առնչությամբ, որը չկատարելու դեպքում հաջորդ տարի կնշանակվեն արտահերթ խորհրդարանական ընտրություններ:Բացի այդ, Սաակաշվիլին իր հիմնադրած «Միացյալ ազգային շարժում» կուսակցության անդամներին կոչ է արել իշխանությունների հետ համաձայնագիր ստորագրել միայն կուսակցության նախագահ Նիկա Մելիայի՝ բանտից ազատ արձակվելու դեպքում:\n"
}