{
    "title": "Դատարանն օրինական է ճանաչել Ալեքսեյ Նավալնիի 30-օրյա կալանքը |azatutyun.am|",
    "text": "azatutyun.am: Մոսկվայի շրջանային դատարանը օրինական է ճանաչել ռուսաստանցի ընդդիմադիր գործիչ Ալեքսեյ Նավալնիի 30-օրյա կալանքը։ Քաղաքական գործիչը կշարունակի կալանքի տակ մնալ «Մատրոսկայա տիշինա» բանտում։\nԱլեքսեյ Նավալնին ձերբակալվել և կալանավորվել է հունվարի 17-ին Գերմանիայից Մոսկվա ժամանելուն պես։\nՌուսաստանյան իրավապահները պնդում են, որ արտերկրում գտնվելու ընթացքում Նավալնին խախտել է նախկինում ուժի մեջ մտած դատավճռով սահմանված փորձաշրջանի պահանջները։ Դրանից ելնելով ծառայությունը դիմել էր դատարան՝ խնդրելով Ալեքսեյ Նավալնիի դեմ կայացված պայմանական դատավճիռը փոխարինել երկարամյա ազատազրկմամբ։\n"
}