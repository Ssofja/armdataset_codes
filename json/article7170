{
    "title": "Սահմանադրական հանրաքվեն հետաձգելու մասին խոսելը դեռ վաղ է․ Հրաչյա Հակոբյան",
    "text": "Ազգային ժողովի Իմ քայլը խմբակցության պատգամավոր Հրաչյա Հակոբյանը այսօր լրագրողների հետ զրույցում նշել է, որ կորոնավիրուսի պատճառով Սահմանադրական հանրաքվեն  հետաձգելու վերաբերյալ խոսելը դեռ վաղ է։\n« Դեռ մեկ ամիս ժամանակ կա և կախված է վիրուսի տարածմումից կամ նահանջից։ Եթե զգանք, որ ապրիլի սկզբին իրավիճակը վերահսկելի է, կարելի է հանրաքվեն չհետաձգել, բայց, եթե ավելի սրվի, կարծում եմ, կարելի է դիտարկել հետաձգման պրոցեսը», - ասաց Հակոբյանը լրագրողների հետ ճեպազրույցում: \nԴեռևս քննարկվում է նաև քարոզարշավներ իրականացնելու գործընթացը։\nԱնդրադառնալով այսօր Ազգային ժողովում  ԲՀԿ առաջնորդ Գագիկ Ծառուկյանի դիտարկմանը, որ իշխանությունները բավականաչափ քայլեր չեն ձեռնարկել կորոնավիրուսի ներթափանցումը ՀՀ կանխելու համար՝ Հակոբյանն ասաց.\n«Ի՞նչ է նշանակում «ոչ մի քայլ չձեռնարկեցին»: Բոլոր քայլերը ձեռնարկեցին, ուղղակի, ինչպես տեսնում եք, այդ չարաբաստիկ վիրուսը բոլոր տեղերը փորձում է ներթափացնել, ինչը եղավ նաև Հայաստանի դեպքում: Մենք մինչև անգամ սահմանը փակեցինք, ինչպես տեղեկացանք առաջին դեպքը հենց Իրանի հետ շփման արդյունքում էր , և ոչ թե օրինակ՝ Վրաստանի։ Այնպես որ, իրադրութունը վերահսկելի է եղել։ Ինչ վերաբերում է դեղատներում դիմակներ չլինելուն՝ կարծում եմ, որ որոշ դեպքերում այդ ամենը ուրճացված է»։\nԽոսելով Ծաղկաձորում առաջացած խուճապին՝ պատգամավորը նկատեց, որ խուճապ չկա՝ ընդգծելով, որ օրերս մի շարք բարձրաստիճան պաշտոնյաններ գնացել են Ծաղկաձոր և տեսել՝ նման իրավիճակ չկար: \n"
}