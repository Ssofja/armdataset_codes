{
    "title": "Կոտայքի մարզից 26 սուբվենցիոն ծրագրային հայտեր հավանության են արժանացել",
    "text": "Կոտայքի մարզի համայնքների տնտեսական և սոցիալական ենթակառուցվածքների զարգացմանն ուղղված սուբվենցիոն ծրագրերի իրականացման համար Կոտայքի մարզպետարանը ՀՀ ՏԿԵՆ հայտերի գնահատման միջգերատեսչական հանձնաժողովի քննարկմանն էր ներկայացրել շուրջ 70 ծրագրային հայտեր ՀՀ պետական բյուջեից սուբվենցիաների միջոցով համաֆինանսավորվելու նպատակով:\nՄարզպետարանը տեղեկացնում է, որ ՏԿԵՆ ծրագրային հայտերի գնահատման միջգերատեսչական հանձնաժողովի նիստերի ընթացքում քննարկվել և արդեն հավանության են արժանացել այդ հայտերից 26-ը։Հաստատված ծրագրերով կհիմնանորոգվեն ու կբարեկարգվեն ճանապարհներ, փողոցներ, մայթեր, կանցկացվեն արտաքին լուսավորության համակարգեր, կկառուցվեն խմելու ջրի նոր ջրագծեր, կվերանորոգվեն մանկապարտեզներ, բուժ.հաստատություններ, կգազիֆիկացվեն համայնքներ ու թաղամասեր և այլն:Արդեն իսկ հաստատված ծրագրային հայտերն են.\n\nԲալահովիտ համայնք- ճանապարհների բարեկարգում\nԳետարգել համայնք – նոր թաղամասի գազիֆիկացում\nԲյուրեղավան համայնք -«Ա. Պետրոսյանի անվան Բյուրեղավանի քաղաքային պոլիկլինիկա» ՓԲԸ-ի թվային հետազոտության սենյակի կառուցում և սանհանգույցների վերանորոգում\nՉարենցավան համայնք – կենտրոնական բանուկ փողոցների, մայթերի և թաղամասերի ասֆալտապատ մակերեսների հիմնանորոգում\nԿամարիս համայնք – համայնքի 1-ին փողոցի արտաքին լուսավորության ցանցի վերականգնում\nԿամարիս համայնք – համայնքի 2-րդ փողոցի խմելու ջրի ջրագծի կառուցում\nԿամարիս համայնք – ոռոգման ջրի խորքային հորի հորատում\nՍոլակ համայնք – ներհամայնքային ճանապարհների ասֆալտապատում\nԵղվարդ համայնք – Զովունիի խմելու ջրի ջրագծի կառուցում\nԵղվարդ համայնք – Եղվարդի թիվ 2 մսուր-մանկապարտեզի վերանորոգում\nՆոր Երզնկա համայնք – ներհամայնքային ճանապարհների ասֆալտապատում\nՆոր Երզնկա – համայնքի նոր թաղամասի գազիֆիկացում\nԳեղաշեն համայնք – խմելու ջրի ջրագծի կառուցում\nՔասախ համայնք – Սգո սրահի վերանորոգում\nՔասախ համայնք – բուժամբուլատորիայի շենքի մի հատվածի վերանորոգում և հարակից տարածքի բարեկարգում\nՔասախ համայնք – համայնքային ճանապարհների ասֆալտապատում\nՔասախ համայնք – Տեղեկատվական տեխնոլոգիաների կենտրոնի վերակառուցում\nՔասախ համայնք –համայնքի գազիֆիկացում\nՔասախ համայնք – խմելու ջրի ջրագծի կառուցում\nԱկունք համայնք– Հատիսի խմելու ջրի մայր ջրատարի հիմնանորոգում\nԱռինջ համայնք – ճանապարհների բարեկարգում\nՔանաքեռավան համայնք – գիշերային լուսավորության անցկացում\nԱրզնի համայնք – Գետաշեն թաղամասի ճանապարհների ասֆալտապատում\nՊտղնի համայնք – ներհամայնքային ճանապարհների բարեկարգում\nԳետամեջ համայնք – ներհամայնքային ճանապարհների հիմնանորոգում\nՄեղրաձոր համայնք – Աղավնաձոր գյուղի մանկապարտեզի շենքի կապիտալ նորոգում:\n\nՆշենք, որ ՀՀ ՏԿԵՆ ծրագրային հայտերի գնահատման միջգերատեսչական հանձնաժողովի առաջիկա նիստերի ընթացքում կքննարկվեն նաև Կոտայքի մարզից ներկայացված մյուս ծրագրային հայտերը:\n"
}