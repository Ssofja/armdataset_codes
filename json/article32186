{
    "title": "Դատավորների ընդհանուր ժողովն ամփոփել է քվեարկության արդյունքները",
    "text": "Հուլիսի 31-ին տեղի է ունեցելԴատավորների հերթական ընդհանուր ժողովը` ՀՀ վճռաբեկ դատարանի նախագահ Երվանդ Խունդկարյանի նախագահությամբ: Ժողովն անցկացվել է Կարեն Դեմիրճյանի անվան մարզահամերգային համալիրում՝ պարետատան թույլտվությանբ՝ խստորեն պահպանելով պարետի կողմից սահմանած հակահամաճարակային նորմերն ու կանոնները:\nԱյս մասին տեղեկացնում է ԲԴԽ  մամուլի և հասարակայնության հետ կապերի ծառայությունը:\nԵրեկ շուրջ 12 ժամ տեւած ժողովի օրակարգում է եղել մի շարք ընտրությունների անցկացումը, մասնավորապես՝ «Դատականօրենսգիրք» սահմանադրական օրենքի 74-րդ հոդվածի 4-րդ և 5-րդ մասերի և 77-րդ հոդվածի դրույթների համաձայն, Դատավորների ընդհանուր ժողովը պետք է ընտրեր Սահմանադրական դատարանի դատավոր անդամի թեկնածու, Բարձրագույն դատական խորհրդի դատավոր անդամ, ձևավորեր Էթիկայի և կարգապահական հարցերի, Դատավորների գործունեության գնահատման և Ուսումնական հարցերի հանձնաժողովները:\nԹեկնածուների ամփոփիչ ելույթներից և հարց ու պատասխաններից հետո, դատավորներն իրականացրել են քվեարկություն, որի արդյունքների ամփոփմամբ արձանագրվել է հետևյալը՝ \nՍահմանադրական դատարանի դատավոր անդամի թեկնածու է ընտրվել ՀՀ վճռաբեկ դատարանի նախագահ Երվանդ Խունդկարյանը՝ 145 ձայնով:\nԲարձրագույն դատական խորհրդի անդամ է ընտրվել ՀՀ վճռաբեկ դատարանի քաղաքացիական և վարչական պալատի դատավոր Ստեփան Միքայելյանը՝ 97 ձայնով:\nԸնտրության արդյունքներով Էթիկայի և կարգապահական հարցերի հանձնաժողովի անդամներ են ընտրվել՝\nդատավոր չհանդիսացող անդամներ՝ Սյուզաննա Սողոմոնյանը՝ 4 տարով,\nԴավիթ Հակոբյանը՝ 3 տարով,\nդատավոր հանդիսացող անդամներ՝ \n1) Վճռաբեկ դատարանի դատավոր Ելիզավետա Դանիելյան,\n2) Վերաքննիչ դատարանի դատավոր Սերգեյ Մարաբյան,\n3) Առաջին ատյանի դատարանի դատավորներ Արման Հովհանիսյան, Հովիկ Շահնազարյան, Մերի Համբարձումյան, Լիլիթ Կատվալյան:\nԴատավորներիգործունեությանգնահատմանհանձնաժողովիանդամներենընտրվել՝\nդատավոր չհանդիսացող անդամներ՝ Աշխեն Ղարսլյան, Անահիտ Մանասյան,\nդատավոր հանդիսացող անդամներ՝\n1)Վճռաբեկ դատարանի դատավոր Մամիկոն Դրմեյան,\n2) Վերաքննիչ դատարանի դատավոր Մխիթար Պապոյան,\n3) Առաջին ատյանի դատարանի դատավոր Գոռ Թորոսյան:\nՈւսումնական հարցերի հանձնաժողովի անդամներ են ընտրվել դատավոր չհանդիսացող անդամներ՝ ԳաբրիելՊետրոսյան, Հասմիկ Հարությունյան,\nդատավոր հանդիսացող անդամներ՝\n1) ՀՀ վճռաբեկ դատարանի դատավոր Համլետ Ասատրյան, \n2)Վերաքննիչ քաղաքացիական դատարանի դատավորներ Մարգարիտա Հարթենյան և Նորա Կարապետյան,\n3)Առաջին ատյանի դատարանի դատավորներ Արթուր Ստեփանյան և Ջոն Հայրապետյան:\nՆշենք, որ ՀՀ դատավորների ընդհանուր ժողովը հրավիրվում է տարին մեկ անգամ` Վճռաբեկ դատարանի նախագահի կողմից: Վերջին անգամ ժողովը հրավիրվել էր մարտի 13-ին, սակայն համավարակով պայմանավորված հետաձգվել էր։ \n"
}