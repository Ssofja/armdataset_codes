{
    "title": "Ճապոնիայի ԱԳՆ-ն խոստացել է Ռուսաստանի հետ «համառ» բանակցություններ վարել Կուրիլյան կղզիների վերաբերյալ |tert.am|",
    "text": "tert.am: Տոկիոն կշարունակի «համառ» բանակցությունները Մոսկվայի հետ Հարավային Կուրիլների խնդրի վերաբերյալ և մտադիր է խաղաղության պայմանագիր կնքել՝ ելնելով իր հիմնական դիրքորոշումից: Այս մասին ասված է Ճապոնիայի ԱԳՆ կողմից հրապարակված 2021 թվականի «Դիվանագիտության կապույտ գրքում», գրում է «ՌԻԱ Նովոստի» գործակալությունը:\nՃապոնիայի ԱԳՆ-ն հյուսիսային տարածքների խնդիրը (ինչպես Ճապոնիայում անվանում են Կունաշիր, Շիկոտան, Իտուրուպ և Խաբոմաի կղզիները) անվանել են Ռուսաստանի հետ հարաբերություններում ամենաբարդ հարցը:\n«Կառավարությունը Ճապոնիայի և Ռուսաստանի ղեկավարների ուժեղ ղեկավարության ներքո կշարունակի համառորեն բանակցել Ռուսաստանի հետ հյուսիսային տարածքների սեփականության խնդրի լուծման և խաղաղության պայմանագիր կնքելու շուրջ»,-ասվում է փաստաթղթում:\nՄիևնույն ժամանակ, Տոկիոն նշել է Ռուսաստանի հետ հարաբերությունների կարևորությունը: Ճապոնիայի արտաքին գործերի նախարարությունը խոստացել է դրանք կառուցել` հաշվի առնելով պոտենցիալ հնարավորությունները, զարգացնել ռուս-ճապոնական հարաբերությունների ամբողջ համալիրն այնպիսի ոլորտներում, ինչպիսիք են քաղաքականությունը, այդ թվում` խաղաղության պայմանագրի ստորագրման խնդիրը, տնտեսությունը, հումանիտար փոխանակումները և լուծել հյուսիսային տարածքների խնդիրը:\n"
}