{
    "title": "Դավիթ Տոնոյանը և Արայիկ Հարությունյանը քննարկել են պաշտպանության ոլորտում համագործակցության մի շարք հարցեր",
    "text": "Հայաստանի պաշտպանության նախարար Դավիթ Տոնոյանը ՊՆ վարչական համալիրում ոչ պաշտոնական հանդիպում է ունեցել Արցախի նորընտիր նախագահ Արայիկ Հարությունյանի հետ:\nՊաշտպանության նախարարության պաշտոնական կայքէջը տեղեկացնում է, որ Դավիթ Տոնոյանը շնորհավորել է Արայիկ Հարությունյանին Արցախի նախագահի պաշտոնում ընտրվելու կապակցությամբ, մաղթել հաջողություններ:\nՊաշտպանության նախարարը նշել է նաև, որ Հայաստանի զինված ուժերը, Արցախի պաշտպանության բանակի հետ համատեղ, շարունակելու են անսասան ապահովել և ամրապնդել հայ ժողովրդի անվտանգությունն ու խաղաղ զարգացումը:\nՀանդիպման ընթացքում քննարկվել են պաշտպանության ոլորտում համագործակցությանն ու պաշտպանունակության ամրապնդմանն ուղղված մի շարք ընթացիկ և պլանավորված ծրագրերի իրականացմանը վերաբերող հարցեր:\n"
}