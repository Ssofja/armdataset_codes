{
    "title": "ՀՀԿ-ական Վահրամ Բաղդասարյանն ազատ կարձակվի |azatutyun.am|",
    "text": "azatutyun.am: Հանրապետական կուսակցության անդամ Վահրամ Բաղդասարյանն ազատ կարձակվի։\nԴատարանն այսօր ոչ օրինաչափ ճանաչեց Բաղդասարյանի ձերբակալությունը և մերժեց նրան կալանավորելու մասին ԱԱԾ միջնորդությունը։\nԵրեկ էլ ազատ արձակվեց «Հայրենիք» կուսակցության առաջնորդ, ԱԱԾ նախկին տնօրեն Արթուր Վանեցյանը։\nԱզգային անվտանգության ծառայությունը նրանց մեղադրանք է առաջադրել Քրեական օրենսգրքի 35-300-րդ հոդվածի 1-ին մասի (իշխանության յուրացման նախապատրաստման), 35-305-րդ հոդվածի (պետական, քաղաքական կամ հասարակական գործչի գործունեությունը դադարեցնելու նպատակով սպանության նախապատրաստման) և 235-րդ հոդվածի (ապօրինի զենք զինամթերք պահելու) կասկածանքով։\nՆրանք մեղադրանքները չեն ընդունում։\n"
}