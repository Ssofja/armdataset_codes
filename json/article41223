{
    "title": "Ճապոնիան մտադիր է հզորացնել հակաօդային պաշտպանության համակարգը |azatutyun.am|",
    "text": "azatutyun.am: Ճապոնիայի քաղաքական իշխող ուժը հաստատել է բալիստիկ հրթիռների դեմ սպառազինություններ՝ ռադիո-լոկացիոն կայաններ, հրթիռներ ձեռք բերելու առաջարկը, ինչը հնարավոր կդարձնի ոչ միայն կանխել Հյուսիսային Կորեայի սպառնալիքները, այլև հարվածեր հասցնել այդ երկրի ռազմական օբյեկտներին։\nԼիբերալ դեմոկրատական կուսակցության օրենսդիրների, ներառյալ պաշտպանության նախկին նախարար Իցունորի Օնոդեայի մշակած օրինագիծը հաջորդ շաբաթ ներկայացվելու է Ճապոնիայի վարչապետ Սինձո Աբեին:\nԵրկրորդ համաշխարհային պատերազմում պարտություն կրած Ճապոնիան պարտավորվել է զերծ մնալ պատերազմական գործողություններից, բայց հիմա պաշտպանական ուժերի հզորացումը կարող է առաջացնել Չինաստանի և Ռուսաստանի դժգոհությունը, քանի որ հրթիռները կարող են հասնել նաև այդ երկրների տարածքներ։\n"
}