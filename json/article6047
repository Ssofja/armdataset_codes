{
    "title": "Հրազդանում լայն թափով մեկնարկել են Շահումյան փողոցի ներհամայնքային նշանակության 0,8 կմ ճանապարհահատվածի հիմնանորոգման աշխատանքները",
    "text": "Կոտայքի մարզպետ Ռոմանոս Պետրոսյանը ֆեյսբուքյան իր էջում գրում է․\n«Աշխատանքային երեքշաբթին շարունակենք ճանապարհաշինական ոլորտի լավ լուրերով։\nԵրեկվանից մարզկենտրոն Հրազդանում լայն թափով մեկնարկել են Շահումյան փողոցի ներհամայնքային նշանակության 0,8 կմ (շուրջ 9200 քմ տարածք ընդգրկող ) ճանապարհահատվածի հիմնանորոգման աշխատանքները:\nԱշխատանքներն իրականացվում են ՀՀ Կառավարության 2019 թվականի առաջնահերթ լուծում պահանջող ծրագրերի շրջանակներում, որի համար Կոտայքի մարզպետարանը դեռևս անցյալ տարի դիմել էր Կառավարությանը:\nԵվ ահա Տարածքային Կառավարման և Ենթակառուցվածքների նախարարության՝ Տարածքային Զարգացման Հիմնադրամի պատվիրակությամբ ծրագիրն իրականություն դարձավ:\nՆշեմ, որ այս ճանապարհահատվածը երկար տարիներ վերանորոգման չի ենթարկվել:\nԾրագրի արժեքը շուրջ 160 մլն դրամ է:\nՇահումյան փողոցի հիմնանորոգումը հնարավորություն կտա նշված հատվածում ունենալ կանոնակարգված երթևեկություն:\nՈչ միայն այս, այլ ընդհանրապես մեր մարզում իրականացվող ճանապարհաշինական յուրաքանչյուր նախագծի պատշաճ և որակյալ իրականացումը մեզ համար առաջնահերթություն է, ուստի շին.աշխատանքներ իրականացնող ընկերություններից ակնկալում եմ սահմանված ժամկետներին համապատասխան և որակյալ աշխատանքներ:\nԱշխատանքներն իրականացվում են «Հրազդանի ՃՇՇՁ» ԲԲԸ-ի կողմից:\n»\n"
}