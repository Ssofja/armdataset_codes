{
    "title": "Բերեք փաստեր, ապացույցներ, որոնք կվկայեն այդ նվիրատվության կոռուպցիոն երևույթի մասին․ Ամուլսարի գործով քննչական խմբի ղեկավար Յուրա Իվանյան",
    "text": "Ամուլսարի գործով քննչական խմբի ղեկավար Յուրա Իվանյանն այսօր իր մամուլի ասուլիսի ընթացքում լրագրողներից մեկի հարցին, թե արդյո՞ք կոռուպցիոն ռիսկեր չկան այն հանգամանքում, որ «Լիդիան» ընկերությունը նվիրատվություն է կատարել «Լույս» հիմնադրամին, պատասխանեց․\n«Լիդիան ընկերությունը, ինչպես ցանկացած այլ կազմակերպություն, կարող է ցանկացած ծրագրի մասնակցել, կատարել նվիրատվություններ։ Բերեք փաստեր, ապացույցներ, որոնք կվկայեն այդ նվիրատվության կոռուպցիոն երևույթի մասին»։ \nՊարոն Իվանյանը, մեկ այլ լրագրողի հարցին ի պատասխան, անդրադարձավ Կարմիր գրքում ներառված բույսերը Ամուլսարի տարածքից տեղափոխելու  կառավարության որոշմանը։\n «Որոշումն ընդունվել է Բուսական աշխարհի պահպանության մասին օրենքի համապատասխան դրույթներն ի կատար ածելու նպատակով»,- նշեց նա։\n"
}