{
    "title": "Կառուցապատողներն պետք է ընդունեն՝ պատասխանատու են իրենց շրջակայքի մաքրության համար. Հ. Մարության",
    "text": "Մինչ վարչապետ Նիկոլ Փաշինյանը Սոս Սարգսյանի անվան համազգային թատրոնի նոր շենքի շինհրապարակի մաքրությանն էր մասնակցում, քաղաքապետ Հայկ Մարությանը նշեց, որ շինհրապարակի համապատասխան կահավորման համար իրենց բազմիցս տուգանքներ են նշանակել, և նման նորմատիվներ կան:\nՆշենք, որ վարչապետ Նիկոլ Փաշինյանը հրաժարվեց Սոս Սարգսյանի անվան համազգային թատրոնի նոր մասնաշենքի հիմնարկեքի արարողությանը մասնակցելուց՝ տարածքում կուտակված աղբի պատճառով:\n«Բոլոր շինհրապարակները պետք է կահավորված լինեն նորմատիվներին համապատասխան, կահավորման մեջ մտնում է նաև մաքրությունը, իրենք պատասխանատու են այդ մաքրության համար և շատ դեպքում այդ նորմերը չեն պահպանվում»,-ասաց Հայկ Մարությանը:\nՔաղաքապետը նշեց, որ Փաշինյանի նման քայլը ևս մեկ անգամ պետք է կառուցապատողներն ի գիտություն ընդունեն, որ պատասխանատու են իրենց շրջակայքի մաքրության համար:\n«Մենք ունենք սահմանափակ քանակությամբ աշխատակիցներ, և հնարավոր չէ 24 ժամ գնալ և ֆիքսել խախտումները: Կա հասարակ մոտեցում, սա մեր քաղաքն է, և այստեղ ապրում են մարդիկ, շինարարության կողքը ևս պետք է մաքուր լինի»,-ասաց նա:\ntert.am\n"
}