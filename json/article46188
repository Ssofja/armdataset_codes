{
    "title": "Ռուս բժիշկները Արցախում օգնություն են ցուցաբերել ավելի քան 1100 բնակչի |1lurer.am|",
    "text": "1lurer.am: Ռուսաստանի խաղաղապահ զորախմբի ռազմական բժիշկների բրիգադները շարունակում են օգնություն տրամադրել Արցախի տարբեր բնակավայրերի բնակիչներին: Այս մասին տեղեկանում ենք ՌԴ ՊՆ կայքից:\nՌուս խաղաղապահները ստեղծել են բազմաֆունկցիոնալ բժշկական բրիգադներ՝ Արցախի հեռավոր բնակավայրերում ռազմական բժիշկների աշխատանքն ապահովելու համար:\nԱնցած օրվա ընթացքում ռուս ռազմական բժիշկները բժշկական օգնություն են ցուցաբերել Մարտունու շրջանի Ննգի գյուղի ավելի քան 50 բնակչի: Ընդհանուր առմամբ, ռուս ռազմական բժիշկները օգնություն են ցուցաբերել Արցախի ավելի քան 1100 բնակչի, այդ թվում՝ 135 երեխայի:\nԲրիգադի աշխատանքի ընթացքում բժիշկներին դիմած բոլոր քաղաքացիները թերապևտի, վիրաբույժի և այլ պրոֆիլների որակյալ մասնագետների կողմից հետազոտվելուց հետո ստացել են խորհրդատվություն և անհրաժեշտ նշանակումներ:\nՏեղի բնակիչների դիմումները, որպես կանոն, կապված են տարբեր քրոնիկական հիվանդությունների, սիրտ-անոթային և էնդոկրին համակարգերի հիվանդությունների սրացման հետ:\n"
}