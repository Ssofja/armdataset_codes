{
    "title": "Հարուցվել է քրգործ՝ հակառակորդի կողմից զինծառայողի սպանության դեպքի առթիվ. ՔԿ",
    "text": "2021 թ. հուլիսի 14-ին՝ ժամը 10։30-ի սահմաններում, ՀՀ ՊՆ N զորամասի պահպանության տեղամասի մարտական դիրքի ուղղությամբ հակառակորդի անհայտ զինծառայողի կողմից արձակած կրակոցի հետևանքով՝ ձախ ուսագոտու շրջանում հրազենային վնասվածք է ստացել պայմանագրային զինծառայող Սամվել Գագիկի Ալավերդյանը:\nՀիվանդանոց տեղափոխվելու ճանապարհին Ս.Ալավերդյանը մահացել է:\nԴեպքի առթիվ ՀՀ ՔԿ զինվորական քննչական գլխավոր վարչության ութերորդ կայազորային քննչական բաժնում ՀՀ քրեական օրենսգրքի 104-րդ հոդվածի 2-րդ մասի 2-րդ, 6-րդ և 13-րդ կետերով հարուցվել է քրեական գործ:\nԿատարվում է նախաքննություն:\n"
}