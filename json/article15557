{
    "title": "«Ռուսթավի 2» հեռուստաալիքի ղեկավարությունը որոշել է աշխատանքից չազատել Պուտինին հայհոյած լրագրողին |tert.am|",
    "text": "tert.am:  Վրացական «Ռուսթավի 2» հեռուստաալիքի ղեկավարությունը որոշել է աշխատանքից չհեռացնել լրագրող Գեորգի Գաբունիային, որն ուղիղ եթերում հայհոյել էր ՌԴ նախագահ Վլադիմիր Պուտինին, հաղորդում է Газета-ն՝ հղում անելով վրացական ԶԼՄ-ներին:\nԱղբյուրի փոխանցմամբ՝ հեռուստաալիքի գլխավոր տնօրեն Նիկի Գվարամիան հաստատել է որոշումը:\nՆա պարզաբանել է, որ անընդունելի արարքի համար Գաբունիան 2 ամսով զրկվել է հաղորդումներ վարելու իրավունիքց, սակայն 2 ամիս անց նա կշարունակի աշխատել հեռուստաընկերությունում:\nԳործադիր տնօրենը հավելել է, որ միջադեպը դուրս է էթիկայի սահմաններից, բայց այն օրենքի և Սահմանադրության շրջանակում է:\nԻ դեպ, Նիկա Գվարամիան ասել, էր հայտնի միջադեպից հետո «Ռուսթավի 2» հեռուստաալիքի ռեյտինգը կտրուկ ավելացել է:\nՀիշեցնենք, որ ավելի վաղ հայտնի էր դարձել, որ «Ռուսթավի 2» հեռուստաընկերության լրագրող Գեորգի Գաբունիան 2 ամսով զրկվել է հաղորդումներ վարելու իրավունքից ՌԴ նախագահ Վլադիմիր Պուտինի հասցեին հնչեցրած վիրավորանքների պատճառով:\n"
}