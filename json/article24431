{
    "title": "Երևանի քաղաքապետարանում հյուրընկալել են ուկրաինացի շուրջ 30 լրագրողների",
    "text": "Երևանի ավագանու անդամներն ու քաղաքապետարանի աշխատակազմի ներկայացուցիչներն ընդունել են Հայաստանում գտնվող ուկրաինացի հանրային գործիչներին: Երեւանի քաղաքապետարանի տեղեկատվության եւ հասարակայնության հետ կապերի վարչությունից հայտնում են, որ շուրջ 30 լրագրողներ, բլոգերներ և հասարակական ակտիվիստներ Ուկրաինայի Օդեսա, Խարկով, Զոպորոժյե, Կրիվոյ Ռոգ, Դնեպր և այլ քաղաքներից ճանաչողական այցով ժամանել են Հայաստան:\nՔաղաքապետարանում ավելի քան երկու ժամ տևած հանդիպման ընթացքում քաղաքային իշխանության ներկայացուցիչները պատասխանել են հյուրերի հարցերին, ներկայացրել քաղաքային կառավարման խնդիրներն ու առանձնահատկությունները, զարգացման միտումները: Հյուրերը այցելել են նաև Երևանի պատմության թանգարան:\n"
}