{
    "title": "Խաղաղ բնակիչների և քաղաքացիական օբյեկտների բոլոր գնդակոծությունները պետք է դադարեցվեն. ԵՄ |1lurer.am|",
    "text": "1lurer.am: Լեռնային Ղարաբաղի թեմային է անդրադարձել Euronews-ը և հրապարակել Եվրամիության հայտարարությունը, որում նշված է, որ պետք է դադարեցվեն երկու կողմերից խաղաղ բնակիչների և քաղաքացիական օբյեկտների բոլոր գնդակոծությունները:\nԼրատվական ծառայությունը նշել է, որ չճանաչված հանրապետության և Հայաստանի իշխանությունները հայտարարում են, որ Լեռնային Ղարաբաղի մայրաքաղաքը և մյուս բնակավայրերը պատերազմի հենց սկզբից ենթարկվել են զանգվածային հրետակոծության, ոչնչացվում է քաղաքացիական ենթակառուցվածքը:\nԱվելի վաղ Amnesty International-ի փորձագետները հաստատել էին ադրբեջանական կողմից իսրայելական արտադրության արգելված կասետային զինատեսակների օգտագործումը գնդակոծությունների ժամանակ:\nԱմեն օր՝ կեսօրին, Հայաստանի մայրաքաղաք Երևանում գտնվող Սուրբ Խաչ եկեղեցու և երկրի այլ եկեղեցիների զանգերը հնչում են ի հիշատակ պատերազմի զոհերի և ի պաշտպանություն նրանց, ովքեր ռազմաճակատում են, գրում է Euronews-ը:\n"
}