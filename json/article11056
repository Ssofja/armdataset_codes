{
    "title": "Թեհրանը հայտարարել է նոր բալիստիկ հրթիռների ստեղծման մասին |azatutyun.am|",
    "text": "azatutyun.am: Իրանը հայտարարել է նոր բալիստիկ հրթիռների ստեղծման մասին։ Իրանցի գիտնականների ջանքերով ստեղծված երկու հրթիռներից մեկը Իրանի իշխանությունները որոշել են կոչել ի պատիվ այս տարվա հունվարին Բաղդադում ամերիկյան հրթիռակոծության հետևանքով զոհված գեներալ Քասեմ Սոլեյմանիի։\n«Նահատակ Քասեմ Սոլեյմանի» կոչվող հրթիռի գործողության շառավիղը 1400 կիլոմետր է», - այսօր հայտարարել է Իրանի պաշտպանության նախարար Ամիր Հաթամին։\nՊաշտպանական գերատեսչության ղեկավարի խոսքով՝ Իրանի ռազմաարդյունաբերական համալիրի կողմից ստեղծված երկրորդ հրթիռը նախատեսված է ռազմածովային ուժերի համար և գործողության 1000 կիլոմետր շառավիղ ունի։ Այդ մի հրթիռը, ըստ իրանական աղբյուրների, անվանակոչվել է Քասեմ Սոլեյմանիի հետ զոհված իրաքցի շիա դաշտային հրամանատար Աբու Մահդի Ալ Մուհանդիսի պատվին։\n"
}