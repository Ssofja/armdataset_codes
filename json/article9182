{
    "title": "13 կուսակցությունների հայտարարությունը. Հրատապ կարգով ստեղծել ռազմաքաղաքական հարցերի օպերատիվ կառավարման շտաբ-պետական հատուկ մարմին",
    "text": "ՀՅԴ Հայաստանի Գերագույն մարմնի ներկայացուցիչ Իշխան Սաղաթելյանն ուղիղ եթերում ներկայացրեց ՀՀ-ում գործող մեկ տասնյակից ավելի քաղաքական ուժերի կողմից ընդունված հայտարարությունը:\nՀԱՅՏԱՐԱՐՈՒԹՅՈՒՆ\nԱդրբեջանի և Թուրքայի կողմից սանձազերծված պատերազմի 20-րդ օրն է:\nՀամայն հայ ժողովուրդը, խորհրդարանական և արտախորհրդարանական քաղաքական ուժերը, մեկտեղել են իրենց կարողականությունը՝ դիմագրավելու մեր երկու պետականությունների դեմ ուղղված գոյապահպանական սպառնալիքը:\nԱդրբեջանաթուրքական ագրեսիան՝ միջազգային ահաբեկաչական տարբեր խմբավորումների ներգրավմամբ, վերածվել է գլոբալ անվտանգությանն ուղղված իրական սպառնալիքի:\nՀայության համար հայրենականի վերածված պատերազմը նոր ծավալներ է ստանում՝ հանգեցնելով մեծաթիվ անդառնալի կորուստների: Պատերազմը սանձազերծած ագրեսորները՝ Ադրբեջանն ու Թուրքիան անհաղորդ են միջազգային հանրության՝ անհապաղ հրադադար հաստատելու և ռազմական ճանապարհով հիմնախնդրի լուծումը բացառելու պահանջներին: Ավելին, առաջին իսկ պահից Ադրբեջանը խախտել է Ռուսաստանի Դաշնության միջնորդությամբ ձեռք բերված հումանիտար հրադադարի հաստատման համաձայնությունը:\nՕրհասական այս իրավիճակում՝ ռազմական, քաղաքական և դիվանագիտական ճակատներում բեկում մտցնելը հրամայական է: Ստեղծված կացությունը համազգային ներուժի ամբողջական և աննախադեպ զորաշարժ է պահանջում:\nԴիմում ենք ՀՀ կառավարությանը և պահանջում.\n1. Հրատապ կարգով ստեղծել ռազմաքաղաքական հարցերի օպերատիվ կառավարման շտաբ-պետական հատուկ մարմին՝ օժտելով նրան որոշումներ ընդունելու, օպերատիվ գործողություններ ծրագրելու և համակարգելու իրավասություններով:\n2. Հայրենքի պաշտպանությունն արդյունավետ կազմակերպելու համար ներգրավել Հայաստանի և Արցախի Հանրապետությունների նախկին և գործող նախագահներին, վարչապետներին, պաշտպանության և արտաքին գործերի նախարարներին, ռազմական և քաղաքական փարձառություն ունեցող այլ անձանց:\n«Ազատություն» կուսակցություն\n«Ազգային օրակարգ» կուսակցություն\n«Ազգային ժողովրդավարական միություն» կուսակցություն\n«Ազգային ինքնորոշում միավորում» կուսակցություն\n«Երկիր Ծիրանի» կուսակցություն\n«Ժառանգություն» կուսակցություն\n«Համերաշխություն» կուսակցություն\n«Հայ Յեղափոխական Դաշնակցություն»\n«Հայաստանի դեմոկրատական կուսակցություն»\n«Հայաստանի Հանրապետական կուսակցություն»\n«Հայրենիք» կուսակցություն\n«Հանուն սոցիալական արդարության» կուսակցություն\n«Մեկ Հայաստան» կուսակցություն\nՀայտարարությունը բաց է ստորագրման համար:\n17.10.2020 թ.\n"
}