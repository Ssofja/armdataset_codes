{
    "title": "2021թ․ սեպտեմբերի 6-ից 13-ը Հայաստանը կհյուրընկալի գիտության և արվեստի աշխարհահռչակ STARMUS-ի 6-րդ փառատոնը",
    "text": "2021թ․ սեպտեմբերի 6-ից 13-ը Հայաստանը կհյուրընկալի գիտության և արվեստի աշխարհահռչակ STARMUS-ի 6-րդ փառատոնը: Այդ մասին այսօր պաշտոնապես հայտարարվեց առցանց միջոցառման ժամանակ: Հայտնում են ՀՀ նախագահի աշխատակազմից։\n6-րդ Starmus փառատոնը Հայաստան կբերի աշխարհահռչակ գիտնականների, տիեզերագնացների, Նոբելյան մրցանակի դափնեկիրների, արվեստագետների: STARMUS-ը փառատոն է, որտեղ միասին են հանդես գալիս արվեստը, գիտությունը և տեխնոլոգիաները: Այն երիտասարդ սերնդի ոգեշնչելու, գիտությամբ զբաղվելը պոպուլյար և գրավիչ դարձնելու ձևերից մեկն է:\n«Հայաստանը STARMUS VI փառատոնը հյուրընկալելու է մեծ պատասխանատվությամբ, ոգեւորությամբ եւ ակնկալիքներով»,-նշել է նախագահ Արմեն Սարգսյանը։\n"
}