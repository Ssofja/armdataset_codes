{
    "title": "ԵՄ-ն իր անհամաձայնությունն է հայտնում ԱՄՆ-ի՝ ավիաթռիչքները դադարեցնելու որոշմանը",
    "text": "Եվրոպական խորհրդի նախագահ Շառլ Միշելը և Եվրոպական հանձնաժողովի ղեկավար Ուրսուլա ֆոն Դեր Լայենը հայտարարություն են տարածել ԱՄՆ-ի կողմից ավիաթռիչքների դադարեցման մասին՝ կապված COVID-19 տեսակի վիրուսի տարածման հետ։\n «Կորոնավիրուսը համաշխարհային ճգնաժամ է, այն սահմանափակված չէ որևէ մայրցամաքով ու պահանջում է համագործակցություն և ոչ միակողմանի քայլեր։ Եվրամիությունը հայտնում է իր անհամաձայնությունն այն փաստին, որ ԱՄՆ-ի՝ ավիաթռիչքները դադարեցնելու որոշումը կայացվել է միակողմանի ու առանց խորհրդատվության։ Եվրամիությունը ձեռնարկում է վճռական քայլեր՝ սահմանափակելու վիրուսի տարածումը»,- ասված է հայտարարության մեջ։\nԱղբյուրը՝ consilium.europa.eu\nԼիլիթ Հարությունյան\n"
}