{
    "title": "Նաիրա Զոհրաբյանի աշխատասենյակում կատարված խուզարկությունը ոչ իրավաչափ է. փաստաբան |pastinfo.am|",
    "text": "pastinfo.am: ԱԺ պատգամավոր Նաիրա Զոհրաբյանի աշխատասենյակում կատարված խուզարկությունը ոչ իրավաչափ է։ Այս մասին ասաց նրա փաստաբան Դավիթ Ավագյանը։\n«Նշված քննչական գործողությունն ակնհայտորեն իրավաչափ չէր, քանի որ խուզարկություն քննչական գործողությունն ինքնին ենթադրում է բովանդակային առումով քրեական հետապնդում՝ տվյալ անձի նկատմամբ, իսկ տիկին Զոհրաբյանն օժտված է պատգամավորի անձեռնմխելիությամբ և նրա անձեռնմխելիությունը հաղթահարված չէր կոնկրետ քննչական գործողությունը կատարելու պահին»,- ասաց փաստաբանը։\nՀարցին, թե արդյո՞ք խուզարկության ժամանակ իրեր առգրավվել են, փաստաբանը պատասխանեց, որ քննիչներին հետաքրքրող իրեր չեն հայտնաբերվել, ըստ այդմ՝ առգրավում չի կատարվել։\nԻնչ վերաբերում է խուզարկության թույլտվության վերաբերյալ որոշման դեմ բողոք ներկայացնելուն, Ավագյանը նշեց, որ իր վստահորդի հետ քննարկելուց հետո կորոշեն հետագա քայլերը։\n«Դատարանի որոշում եղել է, որը ենթակա է վերաքննության կարգով բողոքարկման, ինչը տիկին Զոհրաբյանի հետ կճշտենք»,- ասաց նա։\nՇարունակությունը՝ pastinfo.am-ում\n"
}