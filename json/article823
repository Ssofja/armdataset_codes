{
    "title": "Ռուսաստանն ու ՆԱՏՕ-ն ամբողջությամբ դադարեցրել են համագործակցությունը |aysor.am|",
    "text": "aysor.am: Ռուսաստանն այժմ ոչ մի ոլորտում չի համագործակցում ՆԱՏՕ-ի հետ, հայտարարել է ՌԴ արտաքին գործերի փոխնախարար Ալեքսանդր Գրուշկոն:\n«Քաղաքացիական և ռազմական ուղղությամբ համագործակցությունը լիովին դադարեցված Է»,- ասել է դիվանագետը:\nՆրա խոսքով, շփումների կասեցման նախաձեռնողը դարձել է Հյուսիսատլանտյան դաշինքը:\nԳրուշկոն ավելացրել է, որ ՆԱՏՕ-ն չունի հարաբերությունների ստեղծված ճգնաժամից դուրս գալու պլան, մինչդեռ Մոսկվան հույս ունի, որ դաշինքի հետ ռազմական հակամարտությունից կհաջողվի խուսափել:\n«Դա աղետալի կլիներ ամբողջ մարդկության համար»,- հայտարարել է դիվանագետը:\nՆա նաև անհանգստություն է հայտնել այն կապակցությամբ, որ դաշինքի ռազմական ծախսերը Ռուսաստանի համապատասխան ծախսերը գերազանցում են 22 անգամ:\n"
}