{
    "title": "Տիգրան Ուրիխանյանը կգլխավորի «Մեր տունը Հայաստանն է» դաշինքը",
    "text": "«Ալյանս» կուսակցության նախագահ, պատգամավոր Տիգրան Ուրիխանյանը առաջիկա ընտրություններին գլխավորելու է «Մեր տունը Հայաստանն է» դաշինքը․\n«Հիմք ընդունելով ոչ «հին, ոչ ներկա», ոչ սև, ոչ սպիտակ» չարատավորված, ինտելեկտուալ և հայրենասեր մարդկանց և ուժերի համախմբման անհրաժեշտությունը` ՅՈՒՆԵՍԿՕ-ի բարի կամքի դեսպան, ՌՀՄ նախագահ Արա Աբրահամյանի թիմը, «Մեր տունը Հայաստանն է» կուսակցությունը, «Ալյանս» կուսակցությունը, ինչպես նաև մի շարք բացառապես բարի համբավ վայելող անհատներ արտահերթ ընտրություններին մասնակցելու են մեկ միասնական ` Մեր տունը Հայաստանն է ցուցակով։ Այն գլխավորելու է միասնական ցուցակի վարչապետի թեկնածու ՀՀ ԱԺ պատգամավոր Տիգրան Ուրիխանյանը, երկրորդ համարն է հայտնի սահմանադրագետ ԵՊՀ սահմանադրական իրավունքի ամբիոնի վարիչ Վարդան Այվազյանը, երրորդը` ճանաչված փաստաբան «Ալյանսի» փոխնախագահ Սոնա Գուլքանյանը»,- ասվում է Ուրիխանյանի ֆեյսբուքյան գրառման մեջ։\n"
}