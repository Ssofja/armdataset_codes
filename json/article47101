{
    "title": "«Իշխանությունները կանխելու են միջէթնիկ կոնֆլիկտները հետխորհրդային երկրներից Ռուսաստանի տարածք տեղափոխելու փորձերը». Պուտին\r\n |tert.am|",
    "text": "tert.am: ՌԴ իշխանությունները զգուշորեն և հարգալից կերպով կանխել են միջէթնիկ կոնֆլիկտներն այլ հետխորհրդային երկրներից ռուսական տարածք տեղափոխելու փորձերը և ապագայում էլ այդպես են վարվելու: «ՏԱՍՍ» գործակալության փոխանցմամբ՝ այս մասին հայտարարել է ՌԴ նախագահ Վլադիմիր Պուտինը՝ ելույթ ունենալով միջազգային հարաբերությունների հարցով խորհրդի նիստում:«Մեզ համար անհնար է հաշտվել այն բանի հետ, որ ինչ-որ մեկը փորձում է կամ մտադիր է Ռուսաստանի Դաշնություն տեղափոխել այն խնդիրները, որոնց մարդիկ բախվում են իրենց երկրներում»,- ասել է Պուտինը:«Ցավոք սրտի, նախկինում մենք տեսել ենք մեր հարևան երկրներում առկա խնդիրները, որոնք առնչվում են տարածքային վեճերին կամ միջէթնիկ խնդիրներին, Ռուսաստանի տարածք տեղափոխելու նման փորձեր: Մեր իրավապահ մարմինները և ընդհանրապես իշխանության մարմինները գործել են ծայրաստիճան զգույշ, հանգիստ և հարգանքով, սակայն լուծել են այդ խնդիրը»,- հավելել է ՌԴ ղեկավարը:\n"
}