{
    "title": "Թալակվաձեն ընդդիմությանը կոչ է անում վերադառնալ խորհրդարան |aliq.ge|",
    "text": "aliq.ge։ Խորհրդարանի խոսնակ Արչիլ Թալակվաձեն խորհրդարանական ընդդիմությանը կոչ է անում վերադառնալ օրենսդրական գործընթացին: Այս մասին խորհրդարանի խոսնակը հայտարարել է բյուրոյի այսօրվա նիստում:\n«Ես կցանկանայի դիմել խորհրդարանական ընդդիմությանը վերադառնալ բնականոն քաղաքական գործընթացին, խորհրդարանական ձևաչափերին: Նրանց ասելիքը, այն փաստարկները, որոնք նրանք ցանկանում են ցույց տալ հանրությանը, կարող են ներկայացնել քաղաքական նորմալ ձևաչափով, լիագումար կամ հանձնաժողովների նիստերում», — ասել է խոսնակը:\nՆրա խոսքով, խորհրդարանը կշարունակի աշխատել կարևոր որոշումների, այդ թվում և 2020 թվականի բյուջեի նախագծի վրա: «Խորհրդարանն պետք է ընդունի 2020 բյուջեն․ այն բխում է մեր քաղաքացիների, ողջ երկրի շահերից: Մենք կանենք հնարավոր ամեն բան, որպեսզի ապահովենք օրենքին առարկելու նրանց իրավունքը: Սա քաղաքականություն է, քաղաքական մի գործընթաց, որտեղ քաղաքական գործիչները պետք է աշխատեն այնպես, որ մյուսները չտուժեն», — ասել է Թալակվաձեն:\nՉնայած խորհրդարանի մոտ ընթացող ցույցին, շենքի ներսում արդեն մեկնարկել է իագումար նիստը:\nԸնդդիմադիր ուժերը հայտարարել են, որ շարունակում են ակցիաները՝ փորձելով կրկին արգելափակել խորհրդարանի մուտքերը:\nԱյսօր լուսաբացին ոստիկանական ուժերը հատուկ ուժ կիրառելով ցրեցին խորհրդարանի մուտքերն արգելափակած ցուցարարներին:\n"
}