{
    "title": "ԱԺ հանձնաժողովը դրական եզրակացություն տվեց մի քանի վարկային համաձայնագրերի ժամկետի երկարաձգմանը |hetq.am|",
    "text": "hetq.am: Ազգային ժողովի Ֆինանսավարկային և բյուջետային հարցերի մշտական հանձնաժողովը դրական եզրակացություն տվեց մի քանի վարկային համաձայնագրերի ժամկետի երկարաձգման՝ կառավարության առաջարկին:\nԱռաջին նախագծով երկարաձգվեց Հայաստանի Հանրապետության և Վերականգնման վարկերի բանկի միջև «Համայնքային ենթակառուցվածքների ծրագիր II, փուլ 3 - մասհանման ժամկետի երկարաձգում» նամակ-համաձայնագիրը վավերացնելու մասին որոշման ժամկետը: Տարածքային կառավարման և ենթակառուցվածքների փոխնախարար Վաչե Տերտերյանի խոսքով` գործընկերների հետ կա համաձայնություն ծրագրի վերջնաժամկետը երկարացնել մինչև 2022 թվականի դեկտեմբերի 30-ը: Վարկային համաձայնագիրն ուժի մեջ է մտել 2014 թվականին, մասհանման սահմանված ժամկետը 2018 թվականն է եղել, ընդհանուր 30 միլիոն եվրո գումարից մասհանվել է 6,5 միլիոն եվրոն:\nԾրագիրն ուղղված է 11 քաղաքների և 41 բնակավայրերի ջրամատակարարման և ջրահեռացման համակարգերի հրատապ վերականգմանը:\nԵրկարաձգման համար Հայաստանի Հանրապետությունը պարտավորվում է վճարել ՎՎԲ կողմից գնահատված երկարաձգման վճարի մի մասը, որը կազմում է 960,000 եվրո:\nԺամկետի երկարաձգման առաջարկով մյուս նամակ-համաձայնագիրն է Հայաստանի Հանրապետության և Վերականգնման վարկերի բանկի միջև 2020 թվականի հուլիսի 1 -ին ստորագրված «Կովկասյան էլեկտրահաղորդման ցանց III (ծրագրի 2-րդ փուլ). Հայաստան-Վրաստան հաղորդիչ գիծ/ենթակայաններ վարկային համաձայնագրի մասհանումների ժամկետի երկարաձգումը:\nԾրագրի նպատակն է՝ միացնել հայկական և վրացական էներգահամակարգերը վրացական սահմանին մոտ` Այրումում տեղակայվող 500/400/220 ԿՎ բարձր լարման հաստատուն հոսանքի փոխակերպիչ կայանով: 2017թ. որոշում է կայացվել ժամանակավորապես դադարեցնել ծրագիրը և ծախսերի օպտիմալացման նպատակով քննարկել դրա տեխնիկական նոր լուծումների հնարավորությունները:\nՇարունակությունը՝ hetq.am-ում\n"
}