{
    "title": "Էրիկ Գրիգորյանը հանդիպել է «Իմ քայլը» խմբակցության անդամների հետ",
    "text": "shantnews.am: ՀՀ շրջակա միջավայրի նախարար Էրիկ Գրիգորյանն այսօր հանդիպել է «Իմ քայլը» խմբակցության անդամների հետ: Լրագրողների հետ զրույցում նա նշեց՝ հանդիպումն ինքն էր նախաձեռնել, քանի որ պարզաբանման ենթակա որոշ հարցեր կային, այդ թվում՝ կապված Սևանի, հանքերի, անտառների և այլնի:\nՀարցին՝ նիստի ժամանակ դժգոհություն նկատե՞լ է իր աշխատանքից, նա պատասխանեց.\n«Բացարձակապես»:\nԼրագրողները հետաքրքրվեցին՝ շարունակելո՞ւ է պաշտոնավարել:\n«Կարծում եմ՝ այո»,- պատասխանեց նա:\nԳրիգորյանը նաև նշեց, որ չի պատրաստվում կուսակցական դառնալ:\n"
}