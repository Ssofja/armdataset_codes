{
    "title": "Կարգավորվել է պոմպակայաններին մատակարարվող հոսանքի լարումը. ամբողջական ջրամատակարարումը վերականգնվում է",
    "text": "«Վեոլիա Ջուր» ընկերությունը տեղեկացնում է, որ «Հայաստանի էլեկտրական ցանցեր» ՓԲԸ-ն կարգավորել է պոմպակայաններին մատակարարվող հոսանքի լարումը։\nԱրդյունքում ջրամբարների լցվածությանը զուգահեռ մենք սկսել ենք ջրամատակարարման աստիճանական վերականգնումը և ամբողջական ջրամատակարարումը կապահովենք եկող 12 ժամերի ընթացքում։\n«Ընկերությունը կրկին հայցում է սպառողների ներողամտությունը պատճառված անհարմարությունների համար և շնորհակալություն հայտնում ըմբռնման համար»,-ասվում է հաղորդագրության մեջ:\nՀիշեցնենք, որ երեկվանից Երևանի մի շարք թաղամասերում ջրանջատումներ են, որոնք պետք է վերականգնվեին 10:00-ին:\n"
}