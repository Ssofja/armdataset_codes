{
    "title": "Սիրիական ավիաընկերությունը կվերականգնի Հալեպ-Երևան-Հալեպ շաբաթական թռիչքը |tert.am|",
    "text": "tert.am: Սիրիական ավիաընկերությունը կվերականգնի Հալեպ-Երևան շաբաթական թռիչքը: «Ajnehat al-Sham» ավիաընկերությունը հայտարարել է Հալեպ-Երևան-Հալեպ ուղղությամբ շաբաթական թռիչքը վերականգնելու մասին:«Գանձասար» թերթի գլխավոր խմբագիր Զարմինե Չիլաբոշյան-Պողիկյանը «Արմենպրես»-ի հետ զրույցում նշել է, որ սիրիական պատերազմից հետո Հալեպից Երևան կանոնավոր ուղիղ չվերթն առաջին անգամ է վերականգնվում: Մինչ այդ, Հալեպից Երևան գնալ ցանկացողները մեկնում էին Դամասկոսից: Երևանից Հալեպ մեկնելու պարագայում կրկին Դամասկոսի օդանավակայանն էր ընտրվում:Սեպտեմբերից թռիչքները վերականգնելու դեպքում արդեն Հալեպից ուղիղ չվերթով Հայաստան գնալու հնարավորություն կլինի: Ակնկալվում է, որ Հալեպ-Երևան և հակառակ ուղղությամբ ուղևորահոսքի աշխուժություն կլինի:  \n"
}