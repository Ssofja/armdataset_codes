{
    "title": "Հրայր Թովմասյանի բնակարանի խուզարկությունն ավարտվեց |armtimes.com|",
    "text": "armtimes.com։ ՀՀ սահմանադրական դատարանի նախագահ Հրայր Թովմասյանի բնակարանի խուզարկությունը քիչ առաջ ավարտվեց:\nԱյս մասին լրագրողների հետ զրույցում ասաց նրա պաշտպան Ամրամ Մակինյանը՝ նշելով, որ խուզարկության արդյունքում ոչինչ չի հայտնաբերվել եւ չի առգրավվել. «Փնտրում էին փաստաթղթեր, որոնք չէին կարող լինել իրականության մեջ, առնվազն՝ Հրայր Թովմասյանի բնակարանում»:\nՀարցին՝ ի վերջո պաշտպանական կողմը ծանոթացավ դատարանի որոշմանը թե ոչ, Ամրամ Մակինյանը պատասխանեց. «Ինչպես սկզբում ասել եմ, ինձ տրամադրվել է, ես ծանոթացել էի, չի տրամադրվել Հրայր Թովմասյանին եւ Միհրան Պողոսյանին: Պարոն Թովմասյանը խնդրեց, չտրամադրվեց, հատվածական ընթերցվեց, մենք միջնորդել, հորդորել, խնդրել ենք, որ ծանոթացնի, սակայն ծանոթացումը չի նշանակում, որ քննիչը ընթերցի իր ուզած հատվածները»:\nՀարցին, թե Քրեական դատավարության օրենսգրքի ո՞ր հոդվածով է սահմաված, որ այդ որոշումը պիտի իրենց տրամադրվեր հենց այդ պահին, պաշտպանը պատասխանեց. «Կան դատարանների որոշումներ, ըստ որոնց՝ դատավարական ցանկացած փաստաթուղթ, որոնց կողմը իրավունք ունի ծանոթանալ, կարող է պատճենով տրամադրվել, մենք միջնորդեցինք մեր միջոցներով պատճենել, անձամբ ես նաեւ միջնորդեցի թույլ տալ լուսանկարահանել, սակայն քննիչը մերժեց»:\nՇարունակությունը՝ armtimes.com-ում\n"
}