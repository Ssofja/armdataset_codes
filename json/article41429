{
    "title": "Պատերազմական հանցագործությունների վերաբերյալ զեկույցներին միջազգային կառույցները հիմնականում լռությամբ են արձագանքել. ԱՀ ՄԻՊ\r\n |1lurer.am|",
    "text": "1lurer.am: ԱՀ ՄԻՊ Արտակ Բեգլարյանն այսօր հրավիրված մամուլի ասուլիսի ժամանակ հայտնեց, որ պատերազմական հանցագործությունների վերաբերյալ փակ զեկույցներն ուղարկել են միջազգային կառույցներին, օտարերկրյա պետություններին, ինչպես նաև Հայաստանի և Արցախի լիազոր մարմիններին:\nՄիջազգային կառույցներից գլխավորապես լռություն է եղել՝ նշեց Բեգլարանը:\n«Հետաքրքրություն ցուցաբերվել է միայն կոնկրետ դեպքերում: Օրինակ՝ Human Rights Watch-ը, Amnesty International-ը և հանրահայտ մի քանի այլ կազմակերպություններ արդեն սկսել են այցեր կատարել կամ հեռակա հետազոտություններ իրականացնել, որոնց շրջանակում մեր փաստահավաք գործունեության արդյունքներն իրենց շատ են պետք գալիս»,- նշեց Բեգլարյանը:\nՄԱԿ-ի և ԵԽ-ի Մարդու իրավունքների հանձնակատարների կողմից էլ անընդհատ հետազոտություններ են կատարվում, գործընթացներին հետևում են, զեկույցներն ուսումնասիրվում են, բայց հայտարարություններում զուսպ են, մի քանի հայտարարություն եղել է օբյեկտիվ, բայց ընդհանուր առմամբ հավասարության նշան է դրվել կողմերի միջև՝ նշեց Բեգլարյանը:\n"
}