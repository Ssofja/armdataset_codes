{
    "title": "Սևանա լճի մակարդակը նախորդ տարվա համեմատ բարձրացել է 12սմ-ով",
    "text": "Սևանա լճի մակարդակը նախորդ տարվա նույն ժամանակահատվածի համեմատ բարձրացել է 12սմ-ով: Այս մասին հայտնում է Հիդրոօդերևութաբանական և մոնիթորինգի կենտրոնը:\n«Սևանա լճի մակարդակը փետրվարի 1-7-ն ընկած ժամանակահատվածում բարձրացել է 1սմ-ով և կազմել` 1900.53մ (07.02.2021թ.), որն անցյալ տարվա նույն օրվա մակարդակից բարձր է 12սմ-ով, իսկ հունվարի 1-ի մակարդակից՝ 1սմ-ով»,- ասված է հաղորդագրությունում:\nԱրփա-Սևան ջրատարով փետրվարի 1-7-ն ընկած ժամանակահատվածում` Սևանա լիճ տեղափոխված ջրի քանակը կազմել է 2.392մլն խմ, իսկ հունվարի 1-ից փետրվարի 7-ը ներառյալ՝ 13.177մլն խմ:\n"
}