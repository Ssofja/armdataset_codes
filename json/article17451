{
    "title": "Հրդեհ՝ Արին գյուղի միջնակարգ դպրոցում",
    "text": "Ապրիլի 28-ին, ժամը 16:16-ին Վայոց ձորի մարզային ճգնաժամային կառավարման կենտրոն ահազանգ է ստացվել, որ հրդեհ է բռնկվել Արին գյուղի դպրոցի տանիքում։\nԴեպքի վայր են մեկնել ԱԻՆ ՓԾ մարզային փրկարարական վարչության օպերատիվ խումբը և հրշեջ-փրկարարական ջոկատներից երեք մարտական հաշվարկ։\nՊարզվել է, որ հրդեհը բռնկվել է գյուղի 6-րդ փողոցում գտնվող միջնակարգ դպրոցում:\nՀրդեհը մեկուսացվել է ժամը 17։42-ին, մարվել՝ 18։50-ին։ Մասամբ այրվել են տանիքի փայտե կառուցատարրերը (մոտ 120 քմ) և ջերմահարվել թիթեղյա ծածկը։\n"
}