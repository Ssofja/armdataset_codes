{
    "title": "Արցախի հարավային թևում նախատեսված որոնողական աշխատանքները չեղարկվել են, հնարավոր է՝ շարունակվեն վաղը",
    "text": "ԱՀ ՆԳ նախարարության ԱԻ պետական ծառայությունն իրազեկում է, որ այսօր Արցախի հարավային թևում (Ադրբեջանի վերահսկողության տակ անցած շրջաններ) նախատեսված որոնողական աշխատանքները չեղարկվել են մառախուղի և անբավարար տեսանելության պատճառով:\nԱՀ ՆԳ նախարարության տեղեկատվության և հասարակայնության հետ կապերի բաժնից հայտնում են, որ նման դեպքում աշխատանքն արդյունք չի տալիս: Եթե եղանակային պայմանները թույլ տան՝ որոնումները կշարունակվեն վաղը:\nՆշենք, որ զինադադարից հետո մինչ օրս հայտնաբերվել է 1490 աճյուն:\n"
}