{
    "title": "Թատերական գործիչների միության նամակը Նիկոլ Փաշինյանին",
    "text": "Հայաստանի թատերական գործիչների միության նախագահությունը բաց նամակ է հղել վարչապետ Նիկոլ Փաշինյանին, որում ասվում է.\nՄեծարգո պարոն Վարչապետ.\nՎերջին օրերի աղմկահարույց իրադարձությունները՝ կապված մաեստրո Կոնստանտին Օրբելյանին՝ օպերային թատրոնի տնօրենի պաշտոնից ազատելու հետ, ինչպես նաև թատրոնների օպտիմալացման, այսպես կոչված, «սևագիր տարբերակը», լցրին թատերաշխարհի համբերության բաժակը։ ՀՀ մշակույթի նախարարությունը թատրոնանպաստ որևէ գործունեություն չի իրականացրել, ավելին՝ չպատճառաբանված և անհիմն, երբեմն հակաօրինական և հակամշակութային որոշումներով խոչընդոտել է թատրոնների բնականոն աշխատանքը։\nՊՈԱԿ-ի մասին տխրահռչակ օրենքը լրջորեն խոչընդոտում է թատրոնների գործունեությունը, սակայն մշակույթի նախարարության կողմից որևէ քայլ չի ձեռնարկվում ոլորտի զարգացմանը նպաստելու համար։ Թատերաշխարհի գործիչների խորին համոզմամբ` այն անձնավորությունը, որը համարում է, որ «օպերան թատրոն չէ», գեղարվեստական ղեկավարի հաստիքը ստեղծագործական հաստիք չէ,\nորը ոստիկանություն է հրավիրում՝ թատրոնի դռները բացելու համար, որն առանց երկնչելու ազատում է աշխատանքից Վանաձորի Հ. Աբելյանի անվան պետական դրամատիկական թատրոնի պրոֆեսիոնալ աշխատող տնօրենին, որը հաղորդակցվելու լուրջ խնդիրներ ունի թատրոնների ներկայացուցիչների հետ և չի տիրապետում ոլորտի խնդիրներին, չի կարող ղեկավարել մշակույթի նախարարությունը։\nՀայաստանի բոլոր թատրոնները՝ միանալով Ալ. Սպենդիարյանի անվան Օպերայի և բալետի ազգային ակադեմիական թատրոնին, պահանջում են Նազենի Ղարիբյանի անհապաղ հրաժարականը և ակնկալում համարժեք մշակութային քաղաքականություն։\nՆամակը ստորագրել են.\nԱրմեն Էլբակյան – Գ.Սունդուկյանի անվան ազգային ակադեմիական թատրոնի գեղարվեստական ղեկավար, ՀՀ ժող. արտիստՎարդան Մկրտչյան – Գ .Սունդուկյանի անվան ազգային ակադեմիական թատրոնի տնօրենԱրմեն Խանդիկյան – Հ.Ղափլանյանի անվան դրամատիկական թատրոնի գեղարվեստական ղեկավար, ՀՀ ժող. արտիստՎահե Շահվերդյան – Վանաձորի Հ.Աբելյանի անվան դրամատիկական թատրոնի գեղարվեստական ղեկավար, ՀՀ ժող. արտիստԿարո Շահբազյան – Հ.Պարոնյանի անվան թատրոնի տնօրենԿոնստանտին Օրբելյան – Ա լ. Սպենդիարյանի անվան Օպերայի և բալետի ազգային ակադեմիական թատրոնի տնօրեն և գեղարվեստական ղեկավարԺիրայր Դադասյան – Մնջախաղի պետական թատրոնի գեղարվեստական ղեկավար, ՀՀ արվեստի վաստ. գործիչԱրա Երնջակյան – Երևանի կամերային թատրոնի գեղարվեստական ղեկավար, ՀՀ ժող. արտիստՌուբեն Բաբայան – Հ.Թումանյանի անվան տիկնիկային թատրոնի գեղարվեստական ղեկավար, ՀՀ արվեստի վաստ. գործիչՄհեր Մկրտչյան – «Մհեր Մկրտչյան» արտիստական թատրոնի գեղարվեստական ղեկավարՀայկ Խերանյան – Պատանի հանդիսատեսի թատրոնի նախկին տնօրենԴավիթ Հարությունյան – Պատանի հանդիսատեսի թատրոնի գեղարվեստական ղեկավարԷմին Թորոսյան – Պատանի հանդիսատեսի թատրոնի տնօրենԱրթուր Սահակյան – Գոյ թատրոնի գեղարվեստական ղեկավար, ՀՀ արվեստի վաստ. գործիչՍարգիս Չոլոյան – Գոյ թատրոնի տնօրենՀռիփսիմե Առաքելյան – Պետական Կամերային երաժշտական թատրոնի տնօրենՎիգեն Ստեփանյան – բեմադրիչ, դերասանՆելլի Շահնազարյան – գրող, Գ.Սունդուկյանի անվան ազգային ակադեմիական թատրոնի փոխտնօրենՄարիաննա Մխիթարյան – «Արմմոնո» փառատոնի տնօրեն, դերասանուհիՍոնա Մելոյան – թատերաքննադատ, Հայաստանի թատերական գործիչների միության քարտուղարՀակոբ Ղազանչյան – Հայաստանի թատերական գործիչների միության նախագահ\n"
}