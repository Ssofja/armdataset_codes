{
    "title": "«Արմենիա» ավիաընկերությունը շարունակում է կատարել Թբիլիսի-Երևան-Մոսկվա չվերթը |azatutyun.am|",
    "text": "azatutyun.am: «Արմենիա» ավիաընկերության փոխտնօրեն Գևորգ Խաչատրյանը ՏԱՍՍ-ի թղթակցին այսօր ասել է, որ շարունակում են կատարել Թբիլիսի - Երևան - Մոսկվա չվերթը` բոլոր երկրների քաղաքացիների համար:\n«Քանի որ դա տրանզիտ չվերթ է, ուղևորները Երևանի «Զվարթնոց» օդանավակայանում դուրս չեն գալիս օդանավից, մենք շարունակում ենք կանոնավոր չվերթները», - ասել նա:\nՀիշեցնենք, հաշվի առնելով նոր տիպի կորոնավիրուսով պայմանավորված համաճարակային իրավիճակը՝ Հայաստանի և Վրաստանի կառավարությունները ժամանակավորապես կասեցրել են երկու երկրների միջև քաղաքացիների տեղաշարժը:\nՀայաստանում տվյալ պահին կա կորոնավիրուսի հաստատված 15, Վրաստանում՝ 30 դեպք:\n"
}