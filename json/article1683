{
    "title": "Մարտի 1-ին Քոչարյանի հրամանով աշխատանքից ազատված 2 դիվանագետի դեսպանի աստիճան է շնորհվել |PanARMENIAN.Net|",
    "text": "PanARMENIAN.Net: ՀՀ նախագահ Արմեն Սարգսյանի հրմանագրով Ռուբեն Շուգարյանին և Հասրաթի Խաչատրյանին վերստին արտակարգ և լիազոր դեսպանի դիվանագիտական աստիճան շնորհվել, հայտնել է ՀՀ նախագահի աշխատակազմի հասարակայնության և տեղեկատվության միջոցների հետ կապերի վարչությունը։\n«Հիմք ընդունելով վարչապետի առաջարկությունը՝ համաձայն Սահմանադրության 132-րդ հոդվածի 3-րդ մասի, ինչպես նաև Դիվանագիտական ծառայության մասին: Հայաստանի Հանրապետության օրենքի 21-րդ հոդվածի 1-ին մասի՝ արտակարգ և լիազոր դեսպանի դիվանագիտական աստիճան շնորհել Ռուբեն Ռոբերտի Շուգարյանին արտաքին գործերի նախարարի խորհրդական և Լևոն Հասրաթի Խաչատրյանին արտաքին գործերի նախարարի խորհրդական», - մասնավորապես ասվում է հրամանագրում։\nՄի շարք դիվանագետներ 2008-ի փետրվարի 23-ին ՀՀ նախագահական ընտրություններին հաջորդած դեպքերի վերաբերյալ՝ ընդդիմությանն աջակցող հայտարարություն էին տարածել։\nԴրան հետևեցին այն ժամանակ գործող նախագահ, Մարտի 1-ի գործով մեղադրյալ Ռոբերտ Քոչարյանի հրամանագրերը, որոնցով Արմեն Բայբուրդյանը, Ռուբեն Շուգարյանը եւ Լևոն Խաչատրյանն ազատվեցին իրենց զբաղեցրած պաշտոններից և զրկվեցին դիվանագիտական աստիճաններից:\n"
}