{
    "title": "2019թ.-ի ընթացքում ավարտվել է երեխաների նկատմամբ կատարված հանցագործությունների վերաբերյալ 224 քրգործ. ՔԿ",
    "text": "2019 թվականի ընթացքում ՀՀ քննչական կոմիտեի մարմինների և ստորաբաժանումների կողմից նախապատրաստվել է երեխաների նկատմամբ կատարված հանցագործությունների վերաբերյալ 206 նյութ:Այս մասին հայտնում են ՔԿ լրատվական ծառայությունից։\nՆշված ժամանակահատվածում Կոմիտեի վարույթում է գտնվել երեխաների նկատմամբ կատարված հանցագործություններ վերաբերյալ 360 քրեական գործ, որից 10-ը՝ Կոմիտեի զինվորական քննչական գլխավոր վարչության վարույթում:Ընդ որում, Կոմիտեի վարույթում գտնվող հիշյալ 360 քրեական գործերից 294-ը վարույթ է ընդունվել 2019 թվականի ընթացքում, իսկ 66-ը եղել են վարույթում գտնվող տարվա սկզբին անավարտ մնացած քրեական գործեր: Նշված ժամանակահատվածում հարուցվել է 203 քրեական գործ (2018 թվականի տարեկան հաշվետվությունում անավարտ քրեական գործերի թիվը նշված է եղել 60, իսկ կիսամյակային հաշվետվություններում այն արդեն եղել է 66: Դա պայմանավորված է այն հանգամանքով, որ նախաքննության ընթացքում պարզվել է, որ որոշ հանցագործություններ կատարվել են երեխայի նկատմամբ, որոնք 2018 թվականն ամփոփելիս դեռևս հայտնի չեն եղել):\nՆշված ժամանակահատվածում Կոմիտեի վարույթում եղած երեխաների նկատմամբ կատարված հանցագործությունների վերաբերյալ վերը նշված 360 քրեական գոր­ծե­րից 5-ը վերաբերվել է ՀՀ քրեական օրենսգրքի 104-րդ հոդվածով նախատեսված սպանությանը, 3-ը՝ ՀՀ քրեական օրենսգրքի 109-րդ հոդվածով նախատեսված անզգուշությամբ մահ պատճառելուն, 5-ը՝ ՀՀ քրեական օրենսգրքի 110-րդ հոդվածով նախատեսված ինքնասպանության հասցնելուն, 10-ը՝ ՀՀ քրեական օրենսգրքի 112-րդ հոդվածով նախատեսված դիտավորությամբ առողջությանը ծանր վնաս պատճառելուն, 2-ը՝ ՀՀ քրեական օրենսգրքի 113-րդ հոդվածով նախատեսված դիտավորությամբ առողջությանը միջին ծանրության վնաս պատճառելուն,\n7-ը՝ ՀՀ քրեական օրենսգրքի 117-րդ հոդվածով նախատեսված դիտավորությամբ առողջությանը թեթև վնաս պատճառելուն, 54-ը՝ ՀՀ քրեական օրենսգրքի 118-րդ հոդվածով նախատեսված ծեծին, 5-ը՝ ՀՀ քր. օր.-ի 119-րդ հոդվածով նախատեսված ֆիզիկական ուժեղ ցավ կամ հոգեկան ուժեղ տառապանք պատճառելուն, 1-ը՝ ՀՀ քրեական օրենսգրքի 120-րդ հոդվածով նախատեսված անզգուշությամբ առողջությանը ծանր վնաս պատճառելուն, 7-ը՝ ՀՀ քրեական օրենսգրքի 131-րդ հոդվածով նախատեսված մարդուն առևանգելուն, 2-ը՝ ՀՀ քրեական օրենսգրքի 133-րդ հոդվածով նախատեսված ազատությունից ապօրինի զրկելուն, 5-ը՝ ՀՀ քրեական օրենսգրքի 137-րդ հոդվածով նախատեսված սպանության կամ առողջությանը ծանր վնաս պատճառելու, կամ գույք ոչնչացնելու սպառնալիքին, 6-ը՝ ՀՀ քրեական օրենսգրքի 138-րդհոդվածով նախատեսված բռնաբարությանը,\n15-ը՝ ՀՀ քրեական օրենսգրքի 139-րդհոդվածով նախատեսված սեքսուալ բնույթի բռնի գործողություններին, 1-ը՝ ՀՀ քրեական օրենսգրքի 140-րդհոդվածով նախատեսված սեռական հարաբերության կամ սեքսուալ բնույթի գործողություններին հարկադրելուն, 44-ը՝ ՀՀ քրեական օրենսգրքի 141-րդհոդվածով նախատեսված սեռական հարաբերությունը 16 տարին չլրացած անձի հետ կամ սեքսուալ բնույթ գործողություններ կատարելը 16 տարին չլրացած անձի նկատմամբ, 25-ը՝ ՀՀ քրեական օրենսգրքի 142-րդհոդվածով նախատեսված անառակաբարո գործողություններին, 1-ը՝ ՀՀ քրեական օրենսգրքի 165-րդհոդվածով նախատեսված անչափահասին հանցանքի կատարմանը ներգրավելուն, 1-ը՝ ՀՀ քրեական օրենսգրքի 166.1-րդհոդվածով նախատեսված երեխային ոգելից խմիչքների օգտագործմանը, ուժեղ ներգործող կամ այլ թմրեցնող նյութերի ոչ բժշկական օգտագործմանը, թափառաշրջիկությանը ներգրավելուն կամ մուրացկանության հետ կապված գործողություններ կատարելուն ներգրավելուն, 5-ը՝ ՀՀ քրեական օրենսգրքի 167-րդ հոդվածով նախատեսված ծնողներից երեխային ապօրինի բաժանելուն կամ երեխային փոխելուն, 13-ը՝ ՀՀ քրեական օրենսգրքի 167.1-րդ հոդվածով նախատեսված ծնողի կամ այլ մերձավոր ազգականի և երեխայի միջև տեսակցության իրականացմանը խոչընդոտելուն,\n2-ը՝ ՀՀ քրեական օրենսգրքի 169.1-րդ հոդվածով նախատեսված քաղաքացիական կացության ակտերի գրանցման մարմիններին սուտ տեղեկություններ հաղորդելուն, 3-ը՝ ՀՀ քրեական օրենսգրքի 170-րդ հոդվածով նախատեսված երեխային դաստիարակելու պարտականությունը չկատարելուն կամ ոչ պատշաճ կատարելուն, 14-ը՝ ՀՀ քրեական օրենսգրքի 173-րդհոդվածով նախատեսված ծնողի կողմից երեխային պահելուց չարամտորեն խուսափելուն, 3-ը՝ ՀՀ քրեական օրենսգրքի 186-րդ հոդվածով նախատեսված գույքն անզգուշությամբ ոչնչացնելուն կամ վնասելուն, իսկ 121-ը՝ այլ հանցագործություններ են: (2019 թվականի 1-ին կիսամյակի ընթացքում քննվող քրեական գործերից 1-ը նշված է եղել որպես ՀՀ քրեական օրենսգրքի 132.2 հոդվածով (երեխայի կամ հոգեկան խանգարման հետևանքով իր արարքի բնույթն ու նշանակությունը գիտակցելու կամ դա ղեկավարելու հնարավորությունից զրկված անձի թրաֆիքինգին կամ շահագործմանը) հարուցված, սակայն հետագայում այն վերաորակվել է ՀՀ քրեական օրենսգրքի 142-րդ հոդվածով:)\nՎերը նշված քրեական գործերով թվով 187 անձ ներգրավված է եղել որպես մեղադրյալ, ընդ որում 7 անձ եղել է 14-16 տարեկան, 2-ը՝ 16-18 տարեկան, 110-ը՝ 18-35 տարեկան, 68-ը՝ 35 տարեկանից բարձր:187 անձանցից 26-ը ունեցել են բարձրագույն կրթություն, 143-ը՝ միջնակարգ, 8-ը՝ միջին մասնագիտական, 10-ը՝ տարրական:Նշված անձանցից 12-ը նախկինում եղել են դատապարտված:Վարույթում գտնվող գործերով եղել են թվով 336 տուժողներ, որոնցից 169-ը՝ մինչև 12 տարեկան, 61-ը՝ 12-14 տարեկան, 63-ը՝ 14-16 տարեկան, 43-ը՝ 16-18 տարեկան:\n2019 թվականի ընթացքում ավարտվել է երեխաների նկատմամբ կատարված հանցագործությունների վերաբերյալ 224 քրեական գործ, որից 7-ը՝ ՀՀ քննչական կոմիտեի զինվորական քննչական գլխավոր վարչության կողմից:133 քրեական գործի վարույթ կարճվել է, որոնցից 86-ը` արդարացման հիմ­քով, իսկ 47-ը` ոչ արդարացման:Մեղադրական եզրակացությամբ դատարան է ուղարկվել 88 քրեական գործ՝ 89 անձի վերաբերյալ (ՀՀ քննչական կոմիտեի զինվորական քննչական գլխավոր վարչություն՝ 4 քրեական գործ՝ 4 անձի վերաբերյալ):\nԲժշկական բնույթի հարկադրանքի միջոցներ կիրառելու վերաբերյալ դատարան է ներկայացվել 3 միջնորդություն:Կասեցվել է 42 քրեական գործով վարույթ, որից 5-ը` անձի հետախուզման մեջ գտնվելու հիմքով, 37-ը՝ այլ հիմքով:Նշված ժամանակահատվածում միացվել են 17 քրեական գործեր, իսկ ըստ ենթակայության են ուղարկվել 6-ը:2019 թվականից փոխանցված գործերի հետ միասին անավարտ է մնացել ընդհանուր հաշվով 71 քրեական գործ (ՀՀ քննչական կոմիտեի զինվորական քննչական գլխավոր վարչությունը՝ 2):\n"
}