{
    "title": "Միջերկրական ծովում մեկնարկել են Կիպրոսի և ԱՄՆ-ի համատեղ զորավարժությունները |azatutyun.am|",
    "text": "azatutyun.am: Միջերկրական ծովի արևելյան հատվածում այսօր մեկնարկել են Կիպրոսի և Միացյալ Նահանգների համատեղ զորավարժությունները։ Կիպրոսի պաշտպանության նախարարության տվյալներով՝ կղզու Ազգային Գվարդիայի և Միացյալ Նահանգների Ռազմածովային ուժերի հատուկ նշանակության ջոկատների համատեղ զորավարժությունները կշարունակվեն մինչև սեպտեմբերի 20-ը։\n«Զորախաղերի ընթացքում երկու երկրների զինվորականները զբաղված են լինելու լոգիստիկ և նավարկությանը վերաբերող խնդիրների համակարգմամբ», - նշված է Կիպրոսի պաշտպանական գերատեսչության հայտարարության մեջ։\nՀամատեղ զորավարժությունները մեկնարկել են ԱՄՆ պետքարտուղար Մայք Փոմփեոյի՝ Կիպրոս կատարելիք այցից հաշված ժամեր առաջ։\n"
}