{
    "title": "Աշխարհում կորոնավիրուսի հաստատված դեպքերն անցան 6 միլիոն 400 հազարը |azatutyun.am|",
    "text": "azatutyun.am: Ամբողջ աշխարհում կորոնավիրուսի հաստատված դեպքերի թիվն անցել է 6 միլիոն 400 հազարը, մահացել է ավելի քան 382 հազար մարդ, ավելի քան 3 միլիոն հիվանդ բուժվել է, վկայում են worldometers.info կայքում հրապարակված տվյալները:\nԿորոնավիրուսից ամենաշատ տուժած երկիրը մնում է Միացյալ Նահանգները, այնտեղ 1 միլիոն 800 հազարից ավելի դեպք է արձանագրվել, մահվան դեպքերի թիվն անցել է 108 հազարը։\nԵրկրորդը Բրազիլիան է՝ կես միլիոնից ավելի վարակվածներ, 31 հազարից ավելի մահացածներ, երրորդ տեղում Ռուսաստանն է՝ 400 հազարից ավելի վարակվածներ , 5 հազարից ավելի մահվան դեպքեր:\nԱնցած մեկ օրում հազարավոր նոր դեպքեր են արձանագրվել Ռուսաստանում, Միացյալ Նահանգներում, Հնդկաստանում, Հարավային Ամերիկայի և Հարավային Ասիայի երկրներում։\nՉնայած կորոնավիրուսի տարածումը կանգ չի առնում, շատ երկրներում կարանտինային սահմանափակումները զգալիորեն թուլացվել են։\n"
}