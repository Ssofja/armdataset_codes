{
    "title": "Երանոս համայնքում հաստատվել է սուբվենցիոն մեկ ծրագիր. Գեղարքունիքի մարզպետարան",
    "text": "2020 թվականի սուբվենցիոն ծրագրային հայտերի գնահատման միջգերատեսչական հանձնաժողովի կողմից Գեղարքունիքի մարզի Երանոս գյուղում հաստատվել է «Խմելու ներտնտեսային ջրամատակարարման ցանցի 3-րդ փողոցի սկզբնամասից մինչև 3-րդ փողոցի 7-րդ նրբանցքի թիվ 3 տան մոտի հատվածի, 7-րդ փողոցի սկզբնամասից մինչև 7-րդ փողոցի թիվ 16 տան մոտի հատվածի հիմնանորոգման» սուբվենցիոն ծրագիրը:\nԻնչպես տեղեկացնում է Գեղարքունիքի մարզպետարանի քաղաքաշինության վարչությունը, ծրագրի նախահաշվային արժեքը կազմել է 25 միլիոն դրամ, որի 70 տոկոսը հատկացնելու է ՀՀ կառավարությունը, 30 տոկոսը՝ Երանոսի համայնքապետարանը: Ջրատարի հիմնանորոգման արդյունքում կբարելավվի շուրջ 600 ընտանիքի ջրամատակարարումը:\nԵրանոս համայնքի ղեկավար Սաշա Բավեյանի հավաստմամբ՝ շինարարական մրցույթը ապրիլի 29-ից արդեն հայտարարված է: \n"
}