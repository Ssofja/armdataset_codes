{
    "title": "Վրաստանում ակցիան ցրելիս  ձերբակալվել է 37, վիրավորվել` 4 անձ. ՆԳՆ |aliq.ge|",
    "text": "aliq.ge: Վրաստանի Ներքին գործերի նախարարության տեղեկատվությամբ, նոյեմբերի 18-ին խորհրդարանի շենքի դիմաց ակցիան ցրելիս ձերբակալվել է 37 անձ:\n«Վարչական իրավախախտումների օրենսգրքի 173-րդ և 166-րդ հոդվածներով սահմանված իրավախախտումների համար ձերբակալվել է 37 անձ: Ռուսթավելիի պողոտայում ակցիան ցրելու ժամանակ վիրավորվել է ակցիայի 4 մասնակից, որից 2-ը իրավապահ: Վիրավորներին բուժհաստատություններում տարվել է համապատասխան բուժզննում»,- նշված է ՆԳ նախարարության տարածած հաղորդագրությունում:\nՀամամասնական ընտրակարգին անցնելու մասին օրինագծի տապալումից հետո Վրաստանի խորհրդարանի մոտ բողոքի շուրջօրյա ակցիաներ էին սկսվել։ Միավորված ընդդիմությունը, որ կազմված է ավելի քան 20 քաղաքական ուժերից, համախմբվել է գործող իշխանության դեմ՝ պահանջելով արտահերթ համամասնական խորհրդարանական ընտրություններ, կառավարության հրաժարական և ժամանակավոր կառավարության ձևավորում, նաև կենտրոնական ընտրական հանձնաժողովի վերաձևավորում։\nՆոյեմբերի 18-ին ներքին գործերի նախարարությունը հատուկ միջոցների կիրառմամբ ցրեց ցուցարարներին, որոնք փակել էին խորհրդարանի բոլոր մուտքերը:\n"
}