{
    "title": "ԱԺ-ն տվեց իր համաձայնությունը Գագիկ Ծառուկյանին պատգամավորական անձեռնմխելիությունից զրկելու  մասին գլխավոր դատախազի միջնորդությանը",
    "text": "Գլխավոր դատախազը միջնորդություն է ներկայացրել ԱԺ՝  պատգամավոր Գագիկ Ծառուկյանի նկատմամբ քրեական հետապնդում իրականացնելուն համաձայնություն տալու վերաբերյալ։ Նրա ազգանունը ընդգրկվել է գաղտնի քվեարկության քվեաթերթիկում։ Այսօր տեղի ունեցած փակ քվեարկությունից հետո ասաց Հաշվիչ հանձնախմբի ղեկավար, պատգամավոր Վահագն Հովակիմյան\n«Ազգային ժողովի 132 պատգամավորից քվեարկությանը մասնակցել է 87-ը։ Քվեատուփում առկա էր 87 քվեաթերթիկ, դեմ՝ 0, կողմ՝ 87 ձայներով»,- հավելեց Հովակիմյանը։\nԱյսպիսով, ԱԺ-ն տվեց իր համաձայնությունը Գագիկ Ծառուկյանին պատգամավորական անձեռնմխելիությունից զրկելու և նրա նկատմամբ քրեական հետապնդում իրականացնելու մասին գլխավոր դատախազի միջնորդությանը։\nՀիշեցնենք, որ Խորհրդարանի ընդդիմադիր խմբակցությունները՝ «Բարգավաճ Հայաստանը» և «Լուսավոր Հայաստանը» չեն մասնակցել քվեարկությանը։ «Իմ քայլը» խմբակցության պատգամավորներից նիստին չի մասնակցել միայն Սասուն Միքայելյանը, ըստ խմբակցության ղեկավար Լիլիթ Մակունցի՝ վերջինս վատառողջ է։ \n"
}