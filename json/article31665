{
    "title": "ԱՄՆ-ը պատժամիջոցներ է սահմանել Կադիրովի և նրա ընտանիքի անդամների դեմ |azatutyun.am|",
    "text": "azatutyun.am: ԱՄՆ-ը պատժամիջոցներ է սահմանել Ռամզան Կադիրովի և նրա ընտանիքի անդամների դեմ՝ մարդու իրավունքների համակարգված խախտումների համար: Այս մասին ասվում է պետքարտուղար Մայք Փոմփեոյի հայտարարության մեջ:\nԱրգելվում է Չեչնիայի առաջնորդի և նրա ընտանիքի անդամների մուտքը ԱՄՆ և գործարար կապեր ունենալը, ինչպես նաև կսառեցվեն նրանց ակտիվները Միացյալ Նահանգների տարածքում:\nԱվելի վաղ Կադիրովի նկատմամբ տնտեսական պատժամիջոցներ էին կիրառվել:\nՊետդեպարտամենտի հայտարարությանն ի պատասխան, Ռամզան Կադիրովը Telegram-ում իր լուսանկարն է տեղադրել՝ ձեռքերում երկու գնդացիր, և գրել. - «Փոմփեո, մենք ընդունում ենք մարտը: Հետագայում ավելի հետաքրքիր կլինի»:\n"
}