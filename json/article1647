{
    "title": "Քիչ անց Ասկերանի Այգեստան և Խնածախ համայնքներում չպայթած ռումբերի և այլ զինատեսակների ականազերծում է լինելու",
    "text": "Արցախի ԱԻ պետական ծառայությունը հայտարարություն է տարածել, որում ասվում է․\n«Հարգելի հայրենակիցներ\nՔիչ հետո Ասկերանի շրջանի Այգեստան և Խնածախ համայնքների տարածքում  տեղի կունենա չպայթած ռումբերի և այլ զինատեսակների ականազերծում:\nՊայթյուն լսելու դեպքում խնդրում ենք խուճապի չմատնվել:\nՊատերազմի հետևանքով Արցախի տարածքում հայտնված հրթիռային, կասետային և հարվածային ռումբերը, ինչպես նաև ականանետերի և այլ զինատեսակների չպայթած մնացորդները սակրավորական խմբերը հայտնաբերում և ոչնչացնում են անվտանգ տարածքում:\nՊարզաբանումների և այլ տեղեկությունների համար զանգահարել ԱԻ պետական ծառայության 911 ահազանգման կենտրոն»:\n"
}