{
    "title": "ԱՄՆ-ն չեղարկել է Թուրքիայի հետ առևտրի արտոնյալ ռեժիմը |tert.am|",
    "text": "tert.am: ԱՄՆ-ի նախագահ Դոնալդ Թրամփը չեղարկել է Թուրքիայի հետ առևտրի արտոնյալ ռեժիմը: Այս մասին տեղեկացնում է ТАСС-ը` հղում անելով ԱՄՆ առաջնորդին, որը ելույթով հանդես է եկել Սպիտակ տանը:\nՆշվում է, որ որոշման համապատասխան արձանագրությունն ուղարկվել է թուրքական կողմին: Նման որոշման պատճառ է դարձել թուրքական տնտեսության զարգացման մակարդակը վերջին մի քանի տասնամյակում:Ըստ Թրամփի՝ Թուրքիայի տնտեսության զարգացման մակարդակը բավականին բարձրացել է, բացի այդ՝ Թուրքիան արդեն դուրս է եկել առևտրի արտոնյալ ռեժիմի համաձայնություններից, որոնք ունեցել է մի շարք այլ զարգացած երկրների հետ:\n"
}