{
    "title": "Թուրքիայում կտրուկ ավելացրել են կորոնավիրուսի թեստավորման ծավալները |ermenihaber.am|",
    "text": "ermenihaber.am:  Թուրքիայում օգոստոսի 26-ին նոր տիպի կորոնավիրուսից (Covid-19) մահացել է 20 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՎերջինս նշել է, որ 1 օրում անցկացված 100․109 թեստի արդյունքում հաստատվել է կորոնավարակի 1․313 նոր դեպք։ Նույն ժամանակահատվածում գրանցվել է ապաքինման 1002 դեպք:\nԸստ պաշտոնական տվյալների` մինչև օրս համավարակից ապաքինվել է 239.797 մարդ, իսկ 841 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է կորոնավարակի 262․507 և մահվան 6․183 դեպք։ Թեստավորումների թիվը հասել է 6 մլն 621.749-ի։\nՆշենք, որ վերջին շաբաթներին Թուրքիայում օրական վարակվածության աճ է գրանցվել, որը պայմանավորված է թեստավորումների քանակի աստիճանական ավելացմամբ։\n"
}