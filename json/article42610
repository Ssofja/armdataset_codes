{
    "title": "Թուրքիան դժգոհ է Սիրիայի հյուսիսում «անվտանգ գոտու» ստեղծման ԱՄՆ առաջարկից |news,am|",
    "text": "news.am: Թուրքիան դժգոհ է Սիրիայի հյուսիսում «անվտանգ գոտու» ստեղծման ԱՄՆ առաջարկից: Թուրքիայի արտգործնախարար Մեւլութ Չավուշօղլուն այդ առաջարկն անվանել է «անբավարար», հաղորդում է AP-ն:\nՆա նշել է, որ Թուրքիան Սիրիայում նոր հարձակում կսկսի, եթե առաջիկայում համաձայնություն ձեռք չբերվի:\nՉավուշօղլուն մեկնաբանություններով է հանդես եկել այն բանից հետո, երբ ԱՄՆ-ի եւ Թուրքիայի պատվիրակությունները քննարկել են Թուրքիայի հետ սահմանի երկայնքով հնարավոր անվտանգ գոտու հարցը:\nՆրա խոսքով, Անկարան եւ Վաշինգտոնը չեն կարող համաձայնության գալ հնարավոր գոտու մակերեսի շուրջ եւ այն մասին, թե ինչպես է այն կառավարվելու:\n"
}