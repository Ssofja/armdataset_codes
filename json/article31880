{
    "title": "Հայաստանը Վրաստանից առաջ է. Մամուկա Խազարաձեն` Վրաստանի տնտեսության մասին |aliq.ge|",
    "text": "aliq.ge: «2012 թվականին ես նույնպես աջակցել եմ «Վրացական երազանքին», հույսեր ունեի»,- այս մասին հայտարարել է «Լելո» քաղաքացիական շարժման հիմնադիր, TBC բանկի համահիմնադիր Մամուկա Խազարաձեն:\nՎերջինս հավելել է, որ պատրաստ է երկրի տնտեսական վիճակի հետ կապված բանավիճի:\n«Մենք բոլոր պարամետրերով հետ ենք գնում և սա ասում եմ ամբողջ պատասխանատվությամբ: Եթե ինչ-որ մեկը կցանկանա այս հարցով բանավիճել, պատրաստ եմ, թեկուզ նույն Բիձինա Իվանիշվիլիին թվերով ասել, թե ուր է տարել այս երկիրը իր ոչ պատշաճ կառավարմամբ»,- հայտարարել է Խազարաձեն:\nՆա նաև Վրաստանի տնտեսությունը համեմատել է հարևան երկրների տնտեսությունների հետ և նշել, որ Հայաստանի ազգային դրամը դոլարի նկատմամբ արժեզրկվել է 20 տոկոսով, իսկ լարին` 70:\n«Հայաստանը մեզնից առաջ է: Դիրքերը կորցրել ենք և երբեք չենք հասնի ոչ մեկի, եթե լինենք այս կառավարության ձեռքում»,- նշել է Խազարաձեն:\n"
}