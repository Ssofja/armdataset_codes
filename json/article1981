{
    "title": "Համանախագահները չեն բացահայտում ԼՂ հիմնախնդրի կարգավորման վերաբերյալ իրենց առաջարկների մանրամասները. Ադրբեջանում ՌԴ դեսպան |tert.am|",
    "text": "tert.am: Ադրբեջանում Ռուսաստանի դեսպան Միխայիլ Բոչարնիկովը հայտարարել է, որ ղարաբաղյան հիմնախնդրի կարգավորմամբ զբաղվող ԵԱՀԿ Մինսկի խմբի համանախագահներն աշխատում են փակ ռեժիմով, հաղորդում է interfax.az-ը:\n«Համանախագահների աշխատանքն ընթանում է բավականին փակ ռեժիմով, բայց դրա համար կան բոլոր բացատրությունները: Ուրախ ենք, որ աշխատանքը շարունակվում է»,- ասել է Բոչարնիկովը Բաքվում մամուլի ասուլիսի ժամանակ:\nԴիվանագետի խոսքով՝ համանախագահները չեն բացահայտել ղարաբաղյան հիմնախնդրի կարգավորման վերաբերյալ իրենց առաջարկների մանրամասները, իսկ համատեղ հայտարարության մեջ խոսվել է անվտանգության պահպանման և մարդասիրական ոլորտի մասին:\n"
}