{
    "title": "Հայրենիքի փրկության շարժումը Վանաձորում է. Վազգեն Մանուկյանն անդրադարձավ Գյումրիում իր արած «բոմժ» արտահայտությանը |armtimes.com|",
    "text": "armtimes.com: «Հայրենիքի փրկության շարժումը» Վանաձորում հանդիպում է անցկացնում համախոհների հետ: Հանդիպմանը մասնակցում են նաև Լոռու մարզի համայնքների ինչպես նոր, այնպես էլ նախկին համայնքապետերը:\nՄինչ հանդիպման մեկնակը լրագրողների հետ զրույցում շարժման վարչապետի թեկնածու Վազգեն Մանուկյանն անդրադարձավ երեկ՝ Շիրակի մարզ կատարած այցի ժամանակ, իր ճանապարհը փակած շիրակցիներին «բոմժեր» անվանելուն:\n«Այդ մարդիկ խայտառակում էին գյումրեցու անունը, ես կիսով չափ գյումեցի եմ, մայրս գյումրեցի է: Իսկական Գյումրին այն Գյումրին է, որը լցնում էր դահլիճը, փողոցում մոտենում, խոսում էին: Դա կազմակերպված էր, նույնիսկ գիտեմ, ով է կազմակերպել: Առավոտյան ես որ դուրս եկա, մեր բակում մարդ կա, ով շիշ է հավաքում, բոմժ նրանց են ասում: Ասեց՝ պարոն Մանուկյան, մեզ ինչո՞ւ եք վիրավորել, համեմատել էդ տականքների հետ»,-ասաց Մանուկյանը:\nԱվելի վաղ ՀՀ ՄԻՊ-ը դատապարտել էր Վազգեն Մանուկյանի այս արտահայտությունը։\n"
}