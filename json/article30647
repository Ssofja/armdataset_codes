{
    "title": "Ոստիկանությունը մեղադրանք է առաջադրել բռնություն գործադրելու սպառնալիքներ հնչեցնող օգտատիրոջը",
    "text": "Երևան քաղաքի քննչական վարչությունում մայիսի 6-ին հարուցվել է քրեական գործ՝ «Ֆեյսբուք» սոցիալական ցանցում ուղիղ եթերով օգտատիրոջ կողմից բռնություն գործադրելու սպառնալիքներ տալով, բացառիկ ցինիզմով զուգորդված խուլիգանություն կատարելու դեպքի առթիվ։ Այս մասին տեղեկացրին ՀՀ ոստիկանության հասարակայնության հետ կապի և լրատվության վարչությունից։\nՄայիսի 7-ին Քրեական ոստիկանության գլխավոր վարչության և Երևան քաղաքի քննչական վարչության աշխատակիցների օպերատիվ-հետախուզական և քննչական գործողությունների շնորհիվ տղամարդը հայտնաբերվել է և կասկածանքով բերման ենթարկվել և ձերբակալվեց։ Նրան մեղադրանք է առաջադրվել։ Նախաքննությունը շարունակվում է։\n"
}