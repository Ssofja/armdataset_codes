{
    "title": "Պոմպեոն շեշտել է, որ Լեռնային Ղարաբաղի հակամարտությունում բռնությունը պետք է դադարեցվի |armenpress.am|",
    "text": "armenpress.am: ԱՄՆ պետքարտուղար Մայք Պոմպեոն Հայաստանին և Ադրբեջանին հորդորել է դադարեցնել ռազմական գործողությունները: Այս մասին հայտնում է Reauters-ը:\nՊոմպեոն Կրետե իր այցի ընթացքում ասել է, որ Հունաստանի արտգործնախարար Նիկոս Դենդիասի հետ ավելի վաղ քննարկել է բախումները:\n«Արտգործնախարարը և ես անդրադարձ ենք կատարել Լեռնային Ղարաբաղի հակամարտությանը, որում երկու կողմերն էլ պետք է դադարեցնեն բռնությունը և աշխատեն ԵԱՀԿ Մինսկի խմբի համանախագահների հետ և հնարավորինս արագ վերադառնան առարկայական բանակցությունների»,-ասել է Պոմպեոն:\n"
}