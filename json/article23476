{
    "title": "Առնվազն 3 զոհ, 15 վիրավոր այսօր առավոտյան Աֆղանստանում իրականացված պայթյունի հետևանքով |azatutyun.am|",
    "text": "azatutyun.am: Աֆղանստանի ներքին գործերի նախարարությունը հաղորդում է, որ մահապարտ ահաբեկչի կողմից այսօր առավոտյան իրականացված պայթյունի հետևանքով 3 մարդ է զոհվել, ևս 15-ը տարբեր աստիճանի վնասվածքներ են ստացել:\nՊայթյունն իրականացվել է մայրաքաղաք Քաբուլից 11 կիլոմետր հեռավորության վրա գտնվող բնակավայրում, որտեղ տեղակայված է Աֆղանստանի անվտանգության ուժերի հատուկ գործողությունների ստորաբաժանումը:\nՄահմեդական տոնական Ռամադան ամսին կատարված հարձակման պատասխանատվությունը դեռևս ոչ մի զինյալ խմբավորում չի ստանձնել:\n"
}