{
    "title": "Նիկոլ Փաշինյանը երկրորդ անգամ չընտրվեց վարչապետի պաշտոնում․ Ազգային ժողովն իրավունքի ուժով արձակվում է",
    "text": "ՀՀ վարչապետի պաշտոնակատար Նիկոլ Փաշինյանը Ազգային ժողովի կողմից երկրորդ անգամ չընտրվեց վարչապետ՝ 1 կողմ, 1 դեմ, 76 ձեռնպահ ձայներով։ Սա նշանակում է, որ ՀՀ Սահմանադրության 149-րդ հոդվածի 3-րդ մասի և ՀՀ ԱԺ կանոնակարգ սահմանադրական օրենքի 140-րդ հոդվածի 9-րդ մասի համաձայն՝ Ազգային ժողովն իրավունքի ուժով արձակվում է, որին հետևելու է խորհրդարանական նոր ընտրությունների նշանակումը։ Մինչ այդ, ըստ ԱԺ նախագահ Արարատ Միրզոյանի, մինչ նոր գումարման խորհրդարանի առաջին նիստն այս խորհրդարանը կշարունակի գործել իր լիազորությունների ողջ շրջանակով։\n"
}