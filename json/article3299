{
    "title": "Հայկական զինուժն ի վիճակի է կարճ ժամանակամիջոցում կասեցնելու թշնամու գրոհը՝ այն տեղափոխելով հակառակորդի տարածք. Արցախի ԱԺ նախագահ",
    "text": "Արցախի Հանրապետության Ազգային Ժողովի նախագահ Արթուր Թովմասյանը ֆեյսբուքյան գրառմամբ տեղեկացնում է.\n«Քիչ առաջ ավարտվեց ԱՀ ԱԺ արտահերթ նստաշրջանը։\nՕրակարգային հարցն Ադրբեջանի կողմից չհայտարարված պատերազմի սանձազերծումն էր Արցախի Հանրապետության դեմ։\nԱրցախի նախագահը, ներկայացնելով իրավիճակը, տվեց հանձնարարականներ։ Քիչ հետո հայտարարություններ կլինեն ԱՀ նախագահի, ԱԺ խմբակցությունների և արտգործնախարարության կողմից։\nՍիրելի՛ հայրենակիցներ Պատերազմը վերահսկվում է երկրի Գերագույն Գլխավոր հրամանատարի կողմից։ Արցախի Ազգային ժողովում այժմ քաղաքական հայացքների տարբերություն չկա. մենք միահամուռ ենք Հայրենիքի անվտանգության հետ կապված հարցերի շուրջ։ Այս սրբազան պատերազմում մենք հաղթելու ենք։ Հայկական զինուժն ի վիճակի է կարճ ժամանակամիջոցում կասեցնելու թշնամու գրոհը՝ այն տեղափոխելով հակառակորդի տարածք։ Ապացույցը՝ 1992-1994թթ. պատերազմը և տավուշյան լոկալ պատերազմը։\nԱստված օրհնի մեր Հայրենիքը։ Աստված պահապան մեր Զինվորին»։\n"
}