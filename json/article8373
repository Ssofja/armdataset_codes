{
    "title": "Այսօր՝ ժամը 13։00, Ազգային ժողովի դիմաց տեղի կունենա հանրահավաք․ «Հայրենիքի փրկության շարժում»",
    "text": "«Հայրենիքի փրկության շարժումը» հայտարարություն է տարածել, որում տեղեկացնում է, որ այսօր՝ ժամը 13։00, Ազգային ժողովի դիմաց տեղի կունենա հանրահավաք։«Սիրելի՛ հայրենակիցներ, այսօր՝ ժամը 13։00-ին, Ազգային ժողովի շենքի դիմաց տեղի կունենա հանրահավաք։\nԲաղրամյան պողոտայում գիշերն անցել է խաղաղ ու աշխատանքային մթնոլորտում։ Մարդկանց եռուզեռը չէր դադարում մինչև ուշ գիշեր։\nՎաղ առավոտյան այստեղ էր Վազգեն Մանուկյանը, այստեղ են Շարժման ներկայացուցիչները։ Քաղաքացիները նույնպես շարունակում են հավաքվել Ազգային ժողովի դիմաց։\nՀորդորում ենք բոլորին ժամը 13։00-ին լինել այստեղ»,– ասվում է հայտարարությունում։\n"
}