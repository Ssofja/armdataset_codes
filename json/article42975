{
    "title": "Առողջապահության նախարարությունը ներկայացրել է, թե որոնք են կորոնավիրուսի դեմ պատվաստումների հակացուցումները",
    "text": "Առողջապահության նախարարությունը հարց-պատասխան ձևաչափով ներկայացրել է, թե որոնք են կորոնավիրուսային հիվանդության դեմ իրականացվող պատվաստումների հակացուցումները:\nՀարց. Որո՞նք են կորոնավիրուսային հիվանդության (COVID-19) դեմ իրականացվող պատվաստումների բժշկական հակացուցումները:\nՊատասխան. Պատվաստումների բժշկական հակացումները լինում են բացարձակ և ժամանակավոր:\nՊատվաստումների միակ բացարձակ հակացուցումը տվյալ պատվաստանյութի նախորդ դեղաչափից հետո առաջացած անաֆիլաքսիան է կամ ծանր ալերգաբանական ռեակցիան (տարածուն եղնջացան, սուլող շնչառություն, բերանի խոռոչի, կոկորդի այտուց, դժվարացած շնչառություն, հիպոթենզիա և շոկ) պատվաստանյութի կամ պատվաստանյութի որևէ բաղադրիչի նկատմամբ:\nՊատվաստման ժամանակավոր հակացուցումներն են սուր հիվանդությունները՝ միջին և ծանր ընթացքով, ինչպես նաև քրոնիկ հիվանդությունների  սրացումը:\n"
}