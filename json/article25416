{
    "title": "Մինսկում ՕՄՕՆ-ականները կրակ են բացել պատշգամբներից ցուցարարներին հրահանգներ տվող բնակիչների ուղղությամբ |tert.am|",
    "text": "tert.am: Մինսկում ՕՄՕՆ-ի հատուկջոկատայինները սկսել են կրակել մարդկանց ուղղությամբ, որոնք խորհուրդներ էին տալիս ցուցարարներին:\nԻնչպես հայտնում է РИА Новости-ն, միջադեպը տեղի է ունեցել Ձերժինսկու պողոտայում`մետրոյի «Գրուշևկա» կայարանի մոտ: Հավաքված մարդկանց են մոտեցել ՕՄՕՆ-ականները, որից հետո ցուցարարները սկսել են փախչել: Մոտակա բարձրահարկ շենքերի պատուհաններից նայող բնակիչները բղավել են` հուշելով փախչողներին, թե ուր թաքնվեն, ինչին ի պատասխան ուժայինները մի քանի անգամ կրակ են բացել պատշգամբում գտնվողներին։\nԱվելի վաղ բելառուսցիները սկսել էին հավաքվել քաղաքի տարբեր հատվածներում, ՕՄՕՆ-ականները նույնպես տեղակայվել էին քաղաքի կենտրոնում:\n"
}