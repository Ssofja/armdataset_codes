{
    "title": "Աշխատանքից ազատվել է Լոռու փոխմարզպետը",
    "text": "armtimes.com։ ՀԺ-ի տեղեկություններով` վարչապետ Նիկոլ Փաշինյանի որոշմամբ երեկ աշխատանքից ազատվել է Լոռու փոխմարզպետ Արշակ Հովսեփյանը։\nԱվելի վաղ ազատվել էր նաեւ փոխմարզպետ Սերգեյ Սարուխանյանը։ Այս պահի դրությամբ Լոռին փոխմարզպետ չունի։\nԹե ով կնշանակվի փոխմարզպետի պաշտոնում, դեռ հայտնի չէ։ Հովսեփյանի ազատման պատճառների մասին եւս տեղեկություններ չկան։\nՀիշեցնենք, ՀՀ տարածքային կառավարման նախարար Սուրեն Պապիկյանը հայտարարել էր, որ փոխմարզպետներն աշխատանքից ազատվում են օպտիմալացման շրջանակներում:\n"
}