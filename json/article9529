{
    "title": "Մենք չենք պատրաստվում պարզապես գոյատևել, մենք պատրաստվում ենք հարատևել․ Սերժ Թանկյան",
    "text": "Սա շատ մութ օր է հայոց պատմության և  ամբողջ աշխարհում մարդու իրավունքների անարդարության պատմության համար: Այս մասին ասել է System Of A Down խմբի մեներգիչ Սերժ Թանկյանը իր ֆեյսբուքյան տեսաուղերձում։\n«Մենք բոլորս հիասթափված ենք միջազգային հանրությունից ևս մեկ անգամ մեր պատմության մեջ, քանի որ միջազգային հանրությունը չաջակցեց մեզ, երբ մենք կռվում էինք վարձկանների և անարդարության դեմ մեր բնիկ հողերում։ Բայց հանձնվելու փոխարեն հենց հիմա ժամանակն է, որ հատկապես սփյուռքում մենք շատ աշխատենք, ոտքի կանգնենք ավելի ուժեղ, որ Թուրքիայի և Ադրբեջանի դեմ սանկցիաներ կիրառվեն նրանց պատերազմական հանցագործությունների համար, և ստիպենք աշխարհի շատ երկրների ճանաչել Արցախը»,- նշեց նա։\nԹանկյանի խոսքով՝ սա շատ էմոցիոնալ պահ է բոլորիս համար:\n«Որպես մեկը, ով իր ողջ կյանքում պայքարել է հանուն արդարարության, ես երբեք այսքան հիասթափված չեմ եղել, որքան այսօր: Բայց ես ձեզ հետ եմ, մենք պետք է լինենք մի ազգ, պետք է լինենք միասնական, մենք չենք կարող թողնել, որ այս ձախողումը մեզ բաժանի, մենք չենք պատրաստվում պարզապես գոյատևել, մենք պատրաստվում ենք հարատևել»,- ընդգծեց Սերժ Թանկյանը։\n"
}