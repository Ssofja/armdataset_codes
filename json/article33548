{
    "title": "Բանակում ծառայության ձևաչափի փոփոխություն ՊՆ-ն չի քննարկում. փոխնախարար\n|aysor.am|",
    "text": "aysor.am: Բանակում ծառայության՝ այսօր գոյություն ունեցող ձևաչափի փոփոխություն Պաշտպանության նախարարութունը չի քննարկում, և դա ՊՆ-ի համար ընդունելի չէ, ԱԺ-ում լրագրողների հետ ճեպազրույցում ասաց ՀՀ պաշտպանության փոխնախարար Գաբրիել Բալայանը։\n«Մենք չենք կարող դիտարկել ուսումնական փուլի կրճատ տարբերակը, որովհետև դա տալիս է անհրաժեշտ նվազագույն գիտելիքները։Ուսումնական փուլի ավարտին բոլոր զինծառայողները համապատասխան ստուգարքներ և քննություններ են տալիս, որպեսզի հրամանատարը դիտարկի՝ նա պատրա՞ստ է ընդգրկվել մարտական հերթապահության մեջ, թե՞ ոչ։ Միգուցե, կա միջազգային այլ փորձ, որի վրա հղում է կատարում բանակում մեկ ամիս ծառայելու առաջարկ արած Հայկ Սարգսյհանը, ես չեմ ուսումնասիրել», - ասաց պաշտոնյան։\nԳաբրիել Բալայանը կասկած հայտնեց, որ բանակում ընդամենը մեկ ամիս ծառայած անձինք պատերազմական իրավիճակում վերադառնան և մասնակցեն զորահավաքին։\n«Մեզ համար գործող ձևաչափը սպառիչ է», - կրկին շեշտեց փոխնախարարը։\n"
}