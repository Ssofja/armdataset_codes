{
    "title": "Ոստիկանության աշխատակիցները խուզարկում են «Քառյակ Մեդիայի» համահիմնադիր Միհրան Հակոբյանի տունը. Հրանտ Մելիք-Շահնազարյան",
    "text": "Ոստիկանության աշխատակիցները խուզարկություն են իրականացնում «Քառյակ Մեդիայի» համահիմնադիր Միհրան Հակոբյանի տանը: Այս մասին ֆեյսբուքյան իր էջւմ գրել է քաղաքագետ Հրանտ Մելիք-Շահնազարյանը:\n«Ամոթ ու խայտառակ վիճակ է` մարդիկ թքած ունեն դատարանի սանկցիայում նշված հանգամանքների վրա:\nՕրինակ, այնտեղ հստակ նշված է, թե քննիչներից կոնկրետ ով կարող էր խուզարկություն իրականացնել, բայց եկել են միանգամայն այլ մարդիկ: Դատարանի որոշման մեջ նաև հստակ է, թե ինչ պետք է որոնեն (ցույց կազմակերպելու ապացույցներ), բայց ոստիկանները առգրավում են Միհրան Հակոբյանի օրինական զենքերը:\nՄի խոսքով, ոնց Նիկոլն է աշխատում, այդպես էլ իրեն ծառայող իրավապահ համակարգը: Երկիրը շարունակում է անդունդը գահավիժել...»,- գրել է Մելիք-Շահնազարյանը:\n"
}