{
    "title": "Human Rights Watch-ը կոչ է անում Թուրքմենստանին հրապարակել կորոնավիրուսով վարակվածների վիճակագրությունը |azatutyun.am|",
    "text": "azatutyun.am: Human Rights Watch իրավապաշտպան կազմակերպությունը կոչ է անում Թուրքմենստանի իշխանություններին հավաքագրել և հրապարակել երկրում կորոնավիրուսով վարակվածներին վերաբերող վիճակագրությունը: Կառույցի համոզմամբ, տեղեկատվության պակասը վտանգում է երկրի բնակչության կյանքն ու առողջությունը:\nԹուրքմենստանը աշխարհի եզակի պետություններից է, որի իշխանությունները համառորեն պնդում են, թե երկրում կորոնավիրուսով վարակվածներ չկան: Այդ հայտարարությունները Human Rights Watch-ը որակել է «ցնորածին»:\nԱվելի վաղ «Ազատություն» ռադիոկայանի թուրքմենական ծառայությունը հայտնել է, որ երկրի բնակչությունը հետապնդվում է կորոնավիրուսի թեմայով զրուցելու համար, իշխանությունները պաշտոնապես արգելել են արտաբերել «կորոնավիրուս» բառը:\n"
}