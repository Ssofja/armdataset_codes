{
    "title": "Տոթ եղանակի պատճառով Ստեփանակերտը սնուցող գետերը սակավաջուր են դարձել. Ստեփանակերտի քաղաքապետարան",
    "text": "Ստեփանակերտի քաղաքապետարանից տեղեկացնում են՝ վերջին օրերի տոթ եղանակի պատճառով Ստեփանակերտը սնուցող գետերը սակավաջուր են դարձել, ինչի հետևանքով զտիչ կայաններում ջրի պաշարները նվազել են:\n«Դրանով են պայմանավորված որոշ թաղամասերում ջրամատակարարման խափանումները: Ջրամատակարար կազմակերպությունը՝ «Ջրմուղ-կոյուղի» ՓԲ ընկերությունը, անում է հնարավորը համակարգի խնդիրները, որոնք օբյեկտիվ բնույթ են կրում, ժամ առաջ կարգավորելու ուղղությամբ:\nՀայցում ենք ձեր ներողամտությունը»,- ասված է քաղաքապետարանի Ֆեյսբուքի գրառման մեջ։\n"
}