{
    "title": "ԱՄՆ-ում ՌԴ դեսպանին կանչել են Մոսկվա՝ խորհրդակցության |1lurer.am|",
    "text": "1lurer.am: ԱՄՆ-ում Ռուսաստանի դեսպան Անատոլի Անտոնովին խորհրդակցության համար մարտի 20-ին կանչել են Մոսկվա: Այս մասին նշվում է ԱՄՆ-ում ՌԴ դեսպանության հայտարարության մեջ՝ փոխանցում է РИА Новости-ն:\n«ԱՄՆ-ում Ռուսաստանի դեսպան Անտոնովը մարտի 20-ին կմեկնի Մոսկվա՝ խորհրդակցության: ՌԴ ԱԳՆ-ում և այլ գերատեսչություններում հանդիպումների ընթացքում ծրագրված է քննարկել ռուս-ամերիկյան հարաբերությունների՝ ճգնաժամից դուրս գալու ուղիները»,- նշվում է հայտարարության մեջ:\nԱվելի վաղ ՌԴ ԱԳՆ-ից հայտնել էին, որ Անտոնովը Մոսկվա է հրավիրվում խորհրդակցության, որպեսզի վերլուծվի, թե ինչ քայլեր պետք է ձեռնարկվեն ռուս-ամերիկյան հարաբերությունների կարգավորման համար:\n"
}