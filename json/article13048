{
    "title": "Լուկաշենկոն հրահանգել է վերջ տալ «անկարգություններին» |azatutyun.am|",
    "text": "azatutyun.am: Բելառուսի գործող նախագահ Ալեքսանդր Լուկաշենկոն այսօր ասել է, թե ներքին գործերի նախարարությանը հրահանգել է Մինսկում վերջ տալ «անկարգություններին», որ սկսվել են օգոստոսի 9-ին անցկացված նախագահական ընտրություններից հետո։\nՆա նաև սահմանապահ ծառայությանն է հրահանգել ուժեղացնել անվտանգության վերահսկողությունը՝ կանխելու «գրոհայինների և զենքի» ներթափանցումը երկիր։\nԲելառուսական «Բելտա» գործակալության փոխանցմամբ՝ Լուկաշենկոն նաև ասել է, թե գործադուլներին միացած պետական մամուլի աշխատակիցներին չի թույլատրվի վերադառնալ աշխատանքի։\n"
}