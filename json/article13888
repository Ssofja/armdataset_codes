{
    "title": "Մեկնարկում է «Քայլ դեպի տուն» ուսումնաճանաչողական առցանց ծրագիրը |armenpress.am|",
    "text": "armenpress.am: ՀՀ սփյուռքի գործերի գլխավոր հանձնակատարի գրասենյակը 2020 թվականի օգոստոսի 3-28 սփյուռքի 12-18 տարեկան պատանիների և երիտասարդների համար 2 փուլով կազմակերպում է «Քայլ դեպի տուն»  ուսումնաճանաչողական երկշաբաթյա առցանց ծրագիրը։ Ծրագիրը ներառում է՝\n\nՀայոց լեզվի դասընթացներ,\nՊատմաճանաչողության դասընթացներ,\nՎիրտուալ այցեր համայնքներ (Հայաստանում և Սփյուռքում),\nԻնտերակտիվ քննարկումներ, բանավեճի ակումբ,\nԱռցանց կրթական խաղեր,\nՀանդիպումներ պետական և հանրային գործիչների, մշակույթի,արվեստի ներկայացուցիչների հետ,\nՀանդիպումներ նախորդ տարվա մասնակիցների հետ,\nԱշխատարաններ,\nՀամայնքային նախագծեր։\n\nՄասնակցելով ծրագրին՝ սփյուռքահայ  պատանիներին և երիտասարդներին հնարավորություն կտրվի Հայաստանի պատմությանն ու մշակույթին ծանոթանալու, մայրենի լեզուն սովորելու և հայաստանցի երիտասարդների հետ շփման միջոցով՝ ճանաչելու իրենց հայրենիքը:\n«Քայլ դեպի տուն» ուսումնաճանաչողական առցանց ծրագրին կմասնակցեն մինչև 250 սփյուռքահայ երիտասարդներ՝ աշխարհի 30 երկրից:\nԾրագիրն իրականացվում է «Դասավանդի՛ր, Հայաստան»  (Teach for Armenia) կրթական հիմնադրամի հետ համատեղ:\nԾրագրի գործընկերն է ՀԲԸՄ Հայկական վիրտուալ համալսարանը:\n"
}