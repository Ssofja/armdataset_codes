{
    "title": "«Լուսավոր Հայաստանն» արտահերթ ընտրություններին մասնակցելու է ցանկացած ընտրակարգով. Գորգիսյան |1lurer.am|",
    "text": "1lurer.am: 2016-ից «Լուսավոր Հայաստան» կուսակցությունն առաջարկել է ընտրություններն անցկացնել բաց համամասնական ցուցակով. 2018-ին, երբ քննարկվում էր Ընտրական օրենսգիրքը, էլի առաջարկել ենք ընտրության գնալ նույն ընտրակարգով: Այս մասին ԱԺ ճեպազրույցների ժամանակ ասաց «Լուսավոր Հայաստան» խմբակցության քարտուղար Գևորգ Գորգիսյանը՝ նշելով, որ իշխանությունն առաջարկում է ընտրություն փակ համամասնական ընտրակարգով:\n«Խաղի կանոնները պրոցեսի ընթացքում փոխել չի կարելի, ինչքան էլ ընտրակարգի փոփոխությամբ գործընթացը պարզեցվի կամ հեշտացվի: Նախագիծը, որը դրված է շրջանառության մեջ, վերջնական չէ, և մենք պատրաստվում ենք գրավոր առաջարկներ ներկայացնել»,- ասաց Գորգիսյանը: \nՆա նշեց, որ ԼՀԿ-ի համար կարևոր է ընտրությունները չհետաձգելը, կարևոր է դրանց լեգիտիմությունը, կարևոր է երկրում լարվածության թոթափումը:\n«Ինչ էլ որոշի իշխանությունը, միևնույն է՝ ԼՀԿ-ն մասնակցելու է ընտրություններին և հաղթելու է ցանկացած ընտրակագով»,- ընդգծեց պատգամավորը:  \nԳորգիսյանը հայտնեց, որ վարչապետի հետ պայմանավորվածություն ԸՕ-ի փոփոխության մասով չի եղել, ԼՀԿ-ն, ըստ նրա, պայմանավորվել է միայն արտահերթ ընտրությունների անցկացման շուրջ:\n"
}