{
    "title": "Կողմերը պետք է զինադադարը խստորեն պահպանեն․ Մակրոն |mediamax.am|",
    "text": "mediamax.am: Ֆրանսիայի նախագահ Էմանյուել Մակրոնը ողջունել է մարդասիրական զինադադարի համաձայնությունը, որը ձեռք է բերվել Հայաստանի եւ Ադրբեջանի միջեւ:\nՆա նշել է, որ համաձայնությունը հնարավոր է դարձել վերջին օրերին Ֆրանսիայի ձեռնարկած միջնորդական ջանքերի շնորհիվ, որոնք համաձայնեցվել են Մինսկի խմբի համանախագահների հետ:\n«Երկու կողմերը պետք է այս զինադադարը պահպանեն խստորեն եւ առանց նախապայմանների: Ֆրանսիան հետեւելու է մեծ ուշադրությամբ եւ շարունակելու է ներգրավված մնալ», - ասել է Մակրոնը: Նա նաեւ բանակցությունների արագ վերսկսման հույս է հայտնել:\nՀայաստանը եւ Ադրբեջանը որոշել են հոկտեմբերի 18-ին, տեղական ժամանակով ժամը 00:00-ից հաստատել մարդասիրական զինադադար:\n"
}