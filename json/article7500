{
    "title": "ԱԱԾ-ն դրանով զբաղվում է. Արմեն Գրիգորյանը՝ ՀՀ-ում ենթադրյալ ադրբեջանցու հայտնի տեսանյութի մասին |news.am|",
    "text": "news.am: ԱԱԾ-ն դրանով զբաղվում է: Այս մասին այսօր՝ փետրվարի 28-ին, Ծիծեռնակաբերդի հուշահամալիրում լրագրողների հետ զրույցում նշեց ՀՀ անվտանգության խորհրդի քարտուղար Արմեն Գրիգորյանը՝ անդրադառնալով նրան, որ օրեր առաջ համացանցում տեսանյութ էր տարածվել, որում երևում էր, թե ինչպես է Հայաստանում գտնվող ենթադրյալ ադրբեջանցին ծաղրանքով խոսում Հայաստանի ԱԱԾ-ի մասին:\nԱԱԾ-ն ավելի ուշ հայտնել էր, որ այդ տեսանյութի մասին տեղյակ է:\n«ԱԱԾ-ն դրանով զբաղվում է եւ ինչ անհրաժեշտ լինի, հանրության հետ կկոմունիկացնի: Այս պահին միայն այդքանը կարող եմ ասել»,-ասաց Արմեն Գրիգորյանը:\nՀարցին՝ հաստատվե՞լ է արդեն, տեսանյութում իրո՞ք ադրբեջանցի է, Գրիգորյանը պատասխանեց, որ այդ մասով ԱԱԾ-ն կխոսի, եթե ինֆորմացիան հրապարակային դարձնելու անհրաժեշտություն լինի:\n"
}