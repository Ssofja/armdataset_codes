{
    "title": "Թուրքիան սկսել է Կիպրոսի ափերի մոտ անօրինական հորատումը |news.am|",
    "text": "news.am: Թուրքական «Ֆաթիհ» հորատիչ նավը սկսել է Կիպրոսի բացառիկ տնտեսական գոտում անօրինական հորատումը՝ չնայած ԵՄ-ի կողմից պատժամիջոցների սպառնալիքին, հաղորդում է ՌԻԱ Նովոստին:\nԱյս մասին հայտարարել է Թուրքիայի փոխնախագահ Ֆուաթ Օքտայը:\n««Ֆաթիհ» հորատիչ նավն ավարտել է հետախուզումն ու նոր առաքելություն է սկսել Կիպրոսում Կապրաս թերակղզուց դեպի հարավ»,- ասել է նա:\nՆա նշել է, որ ԵՄ պատժամիջոցները չեն ազդի Անկարայի ծրագրերի վրա:\nԱվելի վաղ Կիպրոսի կառավարությունը վճռականորեն դատապարտել է Կիպրոսի Հանրապետության բացառիկ տնտեսական գոտու եւ ափամերձ ծանծաղուտի սահմաններում նոր հորատում կատարելու Թուրքիայի ծրագրերը:\nՇաբաթվա սկզբին Եվրամիության խորհուրդը հավանություն է տվել սահմանափակող միջոցների շրջանակային գործիքին՝ ի պատասխան Արեւելյան Միջերկրականում Թուրքիայի չարտոնված հորատմանը: Այդ շրջանակները թույլ կտան պատժամիջոցներ կիրառել ֆիզիկական կամ իրավական անձանց նկատմամբ, ովքեր պատասխանատու են Արեւելյան Միջերկրականում ածխաջրածինների չարտոնված հորատման համար:\n"
}