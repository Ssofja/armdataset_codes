{
    "title": "Հրդեհի օջախը մոտ էր Ցեղասպանության թանգարանին, ոռոգման համակարգը մաշված է․ ԿԳՄՍ նախարար",
    "text": "Հունիսի 26-ին Ծիծեռնակաբերդի տարածքում բռնկված հրդեհը, որը մարվել է հրշեջների հմուտ աշխատանքի շնորհիվ, բավականին մոտ է եղել Հայոց ցեղասպանության ինստիտուտ-թանգարանին և կարող էր տարածվել շինության վրա, սակայն հրշեջներին հաջողվել է դա կանխել։ Այդ մասին ֆեյսբուքյան եթերում հայտարարել է ԿԳՄՍ նախարար Արայիկ Հարությունյանը, որը մոտ 2 ժամ գտնվել է դեպքի վայրում։\nՀարությունյանը հայտարարել է, որ Ծիծեռնակաբերդի ոռոգման համակարգը ամբողջությամբ մաշված կամ թալանված է, հրդեհի բռնկման վտանգ միշտ կար։\n«Կառավարությունը գումարներ է հատկացրել, որ այստեղ նոր աղբյուրից ջուր մատակարարվի, և մեծացվեն ոռոգվող տարածքները: Դրանով խնդիրը կարող է լուծվել»,-ասել է Հարությունյանը:\n"
}