{
    "title": "ՀԱՊԿ-ը մտադիր է զարգացնել իր խաղաղապահ ներուժը. Ստանիսլավ Զաս\r\n |tert.am|",
    "text": "tert.am: Հավաքական անվտանգության պայմանագրի կազմակերպությունը (ՀԱՊԿ) մտադիր է զարգացնել իր խաղաղապահ ներուժը: Ինչպես փոխանցում է ТАСС գործակալությունը, այս մասին կազմակերպության Հավաքական անվտանգության խորհրդի նիստի ավարտին լրագրողներին հայտնել է ՀԱՊԿ գլխավոր քարտուղար Ստանիսլավ Զասը:\n«Այսօր մեր գործունեության համար մի շարք կարևոր փաստաթղթեր են ստորագրվել տարբեր ոլորտներում: Դրանք փաստաթղթեր են մեր խաղաղապահ ներուժի զարգացման և ՄԱԿ-ի խաղաղապահ գործունեությանը միանալուն ուղղված հետագա քայլերի մասին»,- ասել է Զասը:\nՆրա խոսքով՝ երկրների ղեկավարները պայմանավորվել են, որ ՀԱՊԿ խաղաղապահ ուժերը կմիանան ՄԱԿ-ի հովանու ներքո տեղի ունեցող գործողություններին:  \n"
}