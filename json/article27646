{
    "title": "Ըստ ՄԱԿ-ի գաղտնի զեկույցի` Փհենյանը շարունակում է միջուկային զենքի ծրագիրի իրագործումը |azatutyun.am|",
    "text": "azatutyun.am: Ըստ ՄԱԿ-ի գաղտնի զեկույցի, Հյուսիսային Կորեան շարունակում է իր միջուկային զենքի ծրագիրի իրագործումը, և որոշ երկրներ կարծում են, որ «ամենայն հավանականությամբ, մշակվել են շատ փոքր միջուկային սարքեր բալիստիկ հրթիռների վրա տեղադրելու համար»:\nՓորձագետների անկախ հանձնաժողովի զեկույցում մի շարք անանուն երկրներ կարծիք են հայտնել, որ Հյուսիսային Կորեայում վերջին վեց միջուկային փորձարկումները, ամենայն հավանականությամբ, օգնել են զարգացնել շատ փոքր միջուկային սարքեր:\nՓհենյանը 2006 թվականից ՄԱԿ-ի պատժամիջոցների տակ է գտնվում միջուկային զենքի և բալիստիկ հրթիռների ծրագրերի պատճառով: Ու թեև Անվտանգության խորհուրդը մշտապես խստացնում է պատժամիջոցները, ՄԱԿ-ի դիտորդները պարբերաբար հայտնում են, որ Հյուսիսային Կորեան շարունակում է կատարելագործել իր ծրագրերը և խախտել պատժամիջոցները:\n"
}