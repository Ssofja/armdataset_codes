{
    "title": "Արցախի Մարտունիում վերաբացվել է պատերազմի ընթացքում հրետակոծված մարզադաշտը",
    "text": "Մարտունի քաղաքում մայիսի 9-ին պաշտոնապես վերաբացվել է Ադրբեջանի զինված ուժերի կողմից 44-օրյա պատերազմի ընթացքում հրետակոծված «Ավագյան արենա» մարզադաշտը: Մարզադաշտի վերաբացմանը հաջորդել է ֆուտբոլի վետերանների՝ Մարտունու և Ճարտարի թիմերի ընկերական խաղը,որը նվիրված էր ապրիլյան 44-օրյա պատերազմի նահատակներին, հայ ժողովրդի հաղթանակներին ու դրանք կերտած հերոսներին:\nՄարտունու շրջվարչակազմի ղեկավար Էդիկ Ավանեսյանի հաղորդմամբ՝ պատերազմի հետևանքով վնասված մարզադաշտի վերականգնմանն աջակցել են «Երազանք» հիմնադրամի համահիմնադիրները: \n«Մարզադաշտի վերաբացմամբ ուզում ենք ասել, որ հրետակոծելով մեզ հաղթել չի լինի: Մենք ապրել ենք և ապրելու ենք մեր հողում»,-ասաց Մարտունու շրջվարչակազմի ղեկավարը՝ հավելելով, որ վերականգնման աշխատանքներն իրականացվել են մարզադաշտի աշխատակիցների ուժերով և «Վարանդաշին» ՓԲԸ շինարարական կազմակերպության աջակցությամբ:\n"
}