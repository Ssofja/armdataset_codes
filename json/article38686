{
    "title": "Խաբարովսկում ձերբակալվել է բլոգեր Ալեքսեյ Ռոմանովը |azatutyun.am|",
    "text": "azatutyun.am: Այսօր Խաբարովսկում ձերբակալվել է հայտնի բլոգեր Ալեքսեյ Ռոմանովը։ Նա Youtube-ի իր ալիքով լուսաբանում էր Խաբարովսկի բազմամարդ ցույցերը։\n «Սիբիր․ Ռեալիի» հարթակը հայտնում է, որ բլոգերն արդեն դատապարտվել է 7-օրյա վարչական կալանքի։ Նա մեղավոր է ճանաչվել հանրային միջոցառումներ անցկացնելու կարգը խախտելու մեջ։\nԽաբարովսկում արդեն երրորդ շաբաթն է շարունակվում են բողոքի զանգվածային ակցիաները։ Ցույցերը սկսվել են բողոքելով նախկին նահանգապետ Սերգեյ Ֆուրգալի ձերբակալության դեմ, սակայն արդեն հնչում են Ռուսաստանի նախագահի և Մոսկվայի կենտրոնական իշխանությունների հասցեին խիստ քննադատություններ։ Վերջին օրերին Խաբարովսկում և երկրամասի մյուս քաղաքներում իրավապահները սկսել են ձերբակալել կամ տուգանել ակտիվիստներին։\n"
}