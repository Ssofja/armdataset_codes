{
    "title": "Նիկոլ Փաշինյանը ժամանել է Սինգապուր",
    "text": "Վարչապետ Նիկոլ Փաշինյանն ավարտել է պաշտոնական այցը Վիետնամ և այսօր՝ հուլիսի 7–ին, ժամանել Սինգապուր։\nԱյս պահին Սինգապուրի Սուրբ Գրիգոր Լուսավորիչ հայկական եկեղեցում ընթանում է վարչապետի հանդիպումը Սինգապուրի և հարակից երկրների հայ համայնքների ներկայացուցիչների հետ։\nԱյցի շրջանակում Հայաստանի վարչապետը հանդիպումներ կունենա Սինգապուրի բարձրագույն ղեկավարության՝ Սինգապուրի նախագահ Հալիմա Յակոբի, Սինգապուրի վարչապետ Լի Սիեն Լոնգի, Սինգապուրի խորհրդարանի խոսնակ Թան Չուան-Ջինի հետ: Նախատեսվում է երկկողմ համագործակցության մասին փաստաթղթերի ստորագրում:\nՆախատեսվում են նաև վարչապետ Նիկոլ Փաշինյանի հանդիպումները Սինգապուրի գործարար շրջանակների հետ:\nՊաշտոնական այցը Սինգապուր վարչապետը կավարտի հուլիսի 9–ին։ \n"
}