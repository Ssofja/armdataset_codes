{
    "title": "Վրաստանում ընդդիմությունը հայտարարել է, որ սկսում է բողոքի ակցիաներ անցկացնել երկրի տարբեր շրջաններում |tert.am|",
    "text": "tert.am: Վրաստանում ընդդիմադիր «Նոր Վրաստան» կուսակցության ղեկավար Գեորգի Վաշաձեն հայտարարել է, որ Վրաստանի միացյալ ընդդիմությունը մտադիր է բողոքի ակցիաներ անցկացնել երկրի տարբեր շրջաններում: Այս մասին տեղեկացնում է netgazeti.ge կայքը:\nՆշվում է, որ ակցիաները կսկսվեն այս շաբաթ Քութաիսի քաղաքից:\nՎաշաձեի խոսքով՝ մինչև երկրի շրջաններում ակցիաների սկսվելը, իրենք ցուցարարների հետ ևս մեկ անգամ կփորձեն պիկետի ենթարկել խորհրդարանը:\nԱվելի վաղ վրացական ոստիկանությունը հատուկ գործողություն էր անցկացրել խորհրդարանի մոտ, որպեսզի հեռացնի ցուցարարներին մուտքերի մոտից: Վրացական ոստիկանության հատուկջոկատայինները ջրցան մեքենա էին օգտագործել, որի շնորհիվ բացել էին խորհրդարանի բոլոր մուտքերն ու խորհրդարանին կից փողոցները փակել ավտոբուսներով: Վրաստանի ներքին գործերի նախարարությունը տեղեկացրել էր 3 տուժածի և 28 բերման ենթարկվածի մասին:\n"
}