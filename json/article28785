{
    "title": "ՇՄ նախարարությունը ձեռնամուխ է եղել Սևանա լճից ապօրինի ձկնորսությամբ զբաղվողների ցանցերի ոչնչացմանը",
    "text": "Սիգի ձվադրման ժամանակաշրջանով պայմանավորված՝ Սևանա լճում արդյունագործական ձկնորսության որսաշրջանի ավարտի արգելքի խստացման շրջանակներում «Սևան»ազգային պարկի հատուկ պահնորդական ստորաբաժանումն արդեն ս/թ. ամսի 25-ից ձեռնամուխ է եղել ապօրինի ձկնորսությամբ զբաղվողների ձկնորսական ցանցերի դուրսբերման եւ ոչնչացման գործընթացին։ Այս մասին հաղորդում է Շրջակա միջավայրի նախարարությունը:\n«Մինչ այդ, ափամերձ համայնքների բնակիչներն ու ձկնորսական տնտեսությունների ներկայացուցիչները նախազգուշացվել էին հսկողության միջոցառումների խստացման մասին: Վերջիններիս նաեւ միջանկյալ ժամանակ էր տրվել՝ արգելքի մեկնարկից հետո լճից ցանցերի դուրս բերման համար:\nԵրեկ ազգային պարկի պահնորդական ստորաբաժանման կողմից դուրս է բերվել ընդհանուր թվով 15 ցանց:\nՑանցերն առգավվում և ոչնչացվում են օրենքով սահմանված կարգով:\nՀսկողության տարատեսակ միջոցառումները կրում են շարունակական բնույթ»,- նշված է նախարարության հայտարարության մեջ։\n"
}