{
    "title": "Ծնողները, ովքեր երեխաներին ուղարկում են դպրոց, ընդունում են կանոնների անհրաժեշտությունը․ ԿԳՄՍ նախարարը՝ աշակերտների՝ դիմակ կրելու պահանջի մասին |shantnews.am|",
    "text": "shantnews.am: Այսօր կայացած ասուլիսի ընթացքում ՀՀ ԿԳՄՍ նախարար Արայիկ Հարությունյանն անդրադարձել է աշակերտների՝ դիմակ կրելու պահանջին:\n«Աշակերտները մեր ընտանիքներում մեծացող երեխաներ են, մեր հարազատների, իմ գործընկերների ընտանիքներում մեծացող երեխաներ են: Ես չգիտեմ՝ ինչ խելագարության կանխավարկածով պետք է առաջնորդվենք՝ մտածելու, որ նախարարությունն ընդունել է այդպիսի կանոնակարգում կամ Առողջապահության նախարարությունը տվել է այնպիսի ցուցումներ, որ ազդելու է սերունդների առողջության վրա: Խելագարության կանխավարկածը չեմ կարողանում հասկանալ: Սրան պետք է լրատվամիջոցներն էլ անդրադառնան, ֆեյք էջերում ստեղծվող էջերին չգնան: Տեսնելով ինչ խնդիրներ են առաջանում, հետևելով ընթացին՝ մենք փոփոխություններ կանենք, եթե դրա անհրաժեշտոթյունը լինի: Այս պահին դրա անհրաժեշտությունը չկա»,- ասաց Հարությունյանը:\nՆա նշեց, որ հանրությունը և այն ծնողները, ովքեր երեխաներին ուղարկում են դպրոց, ընդունում են կանոնների անհրաժեշտությունը:\n"
}