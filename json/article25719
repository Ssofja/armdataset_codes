{
    "title": "Ատոմակայանի աշխատանքների 141-օրյա կանգը էներգիայի գնման ծախսն ավելացնելու է 16 մլրդ դրամով |hetq.am|",
    "text": "hetq.am: 2021թ. մայիսի 21-ից մինչև հոկտեմբերի 2-ն ընկած ժամանակահատվածում նախատեսվում է իրականացնել Հայկական ատոմային էլեկտրակայանի (ՀԱԷԿ) վերանորոգման և վերազինման աշխատանքները: Իրականացվող աշխատանքների նպատակն այն է, որպեսզի կայանի գործունեության ժամկետը երկարացվի մինչև 2027թ:\nՍտացվում է, որ ՀԱԷԿ-ի աշխատանքները կանգնելու են 141 օրով: Այդ ժամանակահատվածում տարածքային կառավարման և ենթակառուցվածքների նախարարության փոխանցմամբ՝ էլեկտրաէներգիայի անհրաժեշտ արտադրությունը կապահովեն ջերմակայանները՝ «Հրազդան-5» էներգաբլոկը և «Հրազդանի» ՋԷԿ-ը: \nՔննարկվում են տարբերակներ, թե ինչպես սպառողների համար մեղմել սակագնի բարձրացումը, քանի որ մյուս աղբյուրներից ստացված էլեկտրաէներգիան ՀԱԷԿ-ի արտադրածի համեմատ՝ ավելի թանկ է: Մեղմելու տարբերակներից մեկն էլ միջազգային վարկն է: Քանի որ քննարկումներն ու ուսումնասիրությունները շարունակվում են, առայժմ պարզ չէ՝ վարկի անհրաժեշտությունը կլինի՞, թե՞ ոչ:\nՆշենք, որ էլեկտրաէներգիայի հաջորդ տարվա սակագինը որոշվում է գործող սակագնի նախորդ որոշումից մեկ ամիս առաջ: Փետրվարին լրանում է որոշման ժամկետը, ուստի Հանրային ծառայությունները կարգավորող հանձնաժողովը (ՀԾԿՀ) նոր սակագնի մասին որոշում պետք է կայացնի ամենաուշը այս տարվա դեկտեմբերի վերջին շաբաթվա ընթացքում:\nՀանրային ծառայությունները կարգավորող հանձնաժողովի անդամ Սերգեյ Աղինյանը գրավոր հարցմանն ի պատասխան, տեղեկացրել է, որ սպառողներին վաճառվող էլեկտրական էներգիայի վերջնական սակագների վրա ազդում են բազմաթիվ գործոններ, որոնք կարող են ունենալ ինչպես դրական, այնպես և բացասական ազդեցություն: Դրանց գնահատումը և հաշվարկները ընթացքի մեջ են, ուստի դրանց արդյունքներն ամփոփելուց հետո միայն կարելի է ունենալ հստակ պատկեր և առկա հնարավորություններից ելնելով՝ կիրառել անհրաժեշտ լուծումներ։\nՆշենք, որ 2020թ. փետրվարի 1-ից էլեկտրաէներգետիկական համակարգի գործող սակագների հաշվարկներում, երբ 2020թ. նախատեսված էր 77-օրյա կանգառ ՀԱԷԿ-ի պլանային նորոգման համար, ՀԱԷԿ-ից էլեկտրական էներգիայի օգտակար առաքումը կազմում է 2501,7 մլն կՎտժ։ 2021թ. համար ՀԱԷԿ-ի հիմնական պլանային նորոգման համար նախատեսված է առավել երկարատև՝ 141-օրյա կանգառ, որի պարագայում ՀԱԷԿ-ից էլեկտրական էներգիայի օգտակար առաքումը կանխատեսվում է 1942,2 մլն կՎտժ, այսինքն՝ գործող սակագների հաշվարկներում ներառված էլեկտրական էներգիայի քանակի նկատմամբ 559,5 մլն կՎտժ-ով պակաս։\nՇարունակությունը՝ hetq.am-ում։\n"
}