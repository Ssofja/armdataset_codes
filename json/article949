{
    "title": "Ամերիկյան զինված ուժերը անօդաչու թռչող սարքով հարվածել են «Իսլամական պետության» ահաբեկիչներից մեկին\r\n |azatutyun.am|",
    "text": "azatutyun.am: Ամերիկյան զինված ուժերը անօդաչու թռչող սարքով հարված են հասցրել «Իսլամական պետության» ահաբեկիչներից մեկին` զինված խմբավորման կողմից Քաբուլի օդանավակայանում օրեր առաջ իրականացված պայթյունից հետո, որոնք ավելի քան 170 աֆղանցու և 13 ամերիկացի զինվորների կյանք էին խլել:\n«Օդային գրոհով սպանվել է այդ հարձակման կազմակերպիչներից մեկը», - հայտարարել է Ամերիկայի Կենտրոնական հրամանատարությունը, մանրամասնելով, - «անօդաչու թռչող սարքը կիրառվել է Աֆղանստանի արևելյան Նանգահար նահանգում, խաղաղ բնակչության շրջանում զոհերի մասին տեղեկություններ չկան»:\nԱՄՆ նախագահ Ջո Բայդենը օդանավակայանում իրականացված պայթյուններից հետո խոստացել էր վրեժխնդիր լինել: «Մենք կգտնենք ձեզ և կստիպենք վճարել կատարվածի համար», - հայտարարել էր նա ահաբեկչությունից ժամեր անց հրապարակված ուղերձում:\n"
}