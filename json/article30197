{
    "title": "Որևիցե խնդիր չկա. պատրաստ եմ. Դավիթ Տոնոյանը՝ ապրիլյան պատերազմը քննող ԱԺ քննիչ հանձնաժողով կանչվելու մասին |aysor.am|",
    "text": "aysor.am: ՀՀ պաշտպանության նախարար Դավիթ Տոնոյանը դեռ չի կանչվել ապրիլյան պատերազմի գործողություններն ուսումնասիրող ԱԺ քննիչ հանձնաժողով, մինչդեռ հրավեր ստանալու դեպքում պարաստ է ներկայանալ հանձնաժողով:\n«Որևիցե խնդիր չկա: Պատրաստ եմ», - ԱԺ-ում լրագրողների հետ ճեպազրույցում ասաց Դավիթ Տոնոյանը:\nՀարցին, թե ի՞նչ ակնկալիքներ ունի հանձնաժողովի աշխատանքներից, Տոնոյանն ասաց, որ արդեն իսկ պարզ է, թե ինչ է կատարվել պաշտպանության համակարգում այդ ժամանակ, իսկ հանձնաժողովը հնարավորություն կտա վերջ դնել հասարակության մեջ եղած ասեկոսեներին ու բանսարկություններին:\n«Չհասկացվածությունն ապրիլյանի գործողությունների հետ կապած կբացառվեն», - ասաց նա:\n"
}