{
    "title": "ՀԱՊԿ ԱԳ նախարարների խորհրդի հաջորդ նիստը կկայանա 2021-ին Դուշանբեում |tert.am|",
    "text": "tert.am: Հավաքական անվտանգության պայմանագրի կազմակերպության (ՀԱՊԿ) անդամ երկրների ԱԳ նախարարների խորհրդի հաջորդ նիստը կկայանա 2021 թվականի մայիսին Դուշանբեում:ТАСС գործակալության փոխանցմամբ՝ այս մասին լրագրողներին հայտնել է կազմակերպության մամուլի քարտուղար Վլադիմիր Զայնետդինովը:Երեքշաբթի տեսահամաժողովի ձևաչափով կայացած նիստում ՀԱՊԿ ԱԳ նախարարները քննարկել են անվտանգությանն ու կազմակերպության գործունեության արդյունավետության բարձրացմանն առնչվող հարցերը:«Հաստատվել են մի շարք փաստաթղթեր և քաղաքական հայտարարություններ, որոնք կներկայացվեն ՀԱՊԿ անդամ երկրների ղեկավարների դիտարկմանն ու հաստատմանը կազմակերպության Հավաքական անվտանգության խորհրդի՝ դեկտեմբերի 2-ին կայանալիք  նիստում»,- ընդգծել է Զայնետդինովը:\n"
}