{
    "title": "«Ինձ համար հոգևոր կյանքը չափազանց կարևոր է»․ Նիկոլ Փաշինյանը հանդիպել է Գարեգին Բ-ի հետ",
    "text": "ՀՀ վարչապետ Նիկոլ Փաշինյանը հանդիպել է Գերագույն հոգևոր խորհրդի հետ։ Հանդիպմանը ներկա է եղել նաև Գարեգին Բ-ն։\n«Ինձ համար հոգևոր արժեքները, հոգևոր կյանքը, հոգևոր բովանդակությունը չափազանց կարևոր են․ դա համարում եմ իմ քաղաքական գործունեության անբաժանելի մասը»,-հանդիպման ժամանակ ասել է Նիկոլ Փաշինյանը, ապա հավելել․ «Ապահոգևորականացման ֆոնին է, որ տեղի են ունենում քաղաքական դեգրադացիաներ, երբ տեղի է ունենում կոռուպցիայի ծավալում»։\nԱվելի ուշ Նիկոլ Փաշինյանը ֆեյսբուքյան էջում տեսնյութ է հրապարակել Գերագույն հոգևոր խորհրդի հետ հանդիպումից։\n«Շատ կարևոր քննարկում ունեցա Գերագույն հոգևոր խորհրդի հետ: Նմամ քննարկումները արժեքավոր են և պետք է պարբերական բնույթ կրեն»,-գրել է Նիկոլ Փաշինյանը:\nԱռավել մանրամասն՝ տեսանյութում։\n"
}