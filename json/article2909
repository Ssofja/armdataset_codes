{
    "title": "Երևանի փոխքաղաքապետը կոչ է անում հետևել սուպերմարկետներում դրամարկղերի մոտ արված գծանշաններին |armenpress.am|",
    "text": "armenpress.am: Վարակի կանխարգելման գործողությունները համակարգող Երևանի օպերատիվ շտաբի ղեկավար, Երևանի փոխքաղաքապետ Սերգեյ Հարությունյանը կոչ է անում քաղաքացիներին հետևել սուպերմարկետներում դրամարկղերի մոտ արված գծանշաններին և պահպանել սոցիալական հեռավորություն։\nՀարությունյանն այս մասին ասաց մամուլի ասուլիսին։\n«Մեզնից յուրաքանչյուրը կարող է վարակի տարածումը կանխելու ուղղությամբ աշխատանք տանել։ Պահպանելով 1-2 մ սոցիալական հեռավորություն խանութներում, սուպերմարկետներում՝ ներդնել փորքիկ լումա այդ գործընթացում։ Մենք բազմաթիվ անգամ հորդորել ենք նաև մեր մասնավոր սեկտորի գործընկերներին՝ դրամարկղերի մոտ հերթերի կանոնակարգման ուղղությամբ վերահսկողություն սահմանել»,- նշեց Հարությունյանը։\nՆրա խոսքով՝ իրենք պարբերաբար ստանում են ահազանգեր, որ այս կամ այն սուպերմարկետում կան մարդկանց մեծ հերթեր, ինչին քաղաքապետարանն անմիջապես արձագանքում է և կապ հաստատում սուպերմարկետների ղեկավարության հետ։\n"
}