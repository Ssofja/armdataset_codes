{
    "title": "Արցախում ամբողջությամբ վերականգնվել է էլեկտրամատակարարման համակարգը․ ՌԴ ՊՆ |hetq.am|",
    "text": "hetq.am: Ռուսական խաղաղապահ զորախումբը իր առաքելության համաձայն՝ շարունակում է Լեռնային Ղարաբաղում մարտական գործողությունների դադարեցման մասին պայմանավորվածությունների կատարման նկատմամբ վերահսկողությունը։ Այս մասին հերթական ճեպազրույցի ընթացքում հայտնել է խաղաղապահ զորախմբի կողմերի հաշտեցման կենտրոնի ղեկավարի տեղակալ, գնդապետ Դմիտրի Պերեպյոլկինը։\nՆրա խոսքով՝ Մարտակերտում ավարտվել է ռազմական երկրորդ հոսպիտալի տեղակայումը, որն արդեն իսկ սկսում է ռուս խաղաղապահների և մոտակա բնակավայրերի բնակիչների բժշկական օգնության ապահովումը։ Արդեն իսկ բուժօգնություն է ստացել 558 մարդ, որոնցից 67-ը՝ երեխա։\nՌուսական կողմի տվյալներով՝ դեկտեմբերի 16-ի դրությամբ Արցախ է վերադարձել 40 հազար բնակիչ, որոնք ժամանակավորապես ապաստանել էին Հայաստանի Հանրապետությունում։ Խաղաղապահներն աշխատում են նաև էլեկտրամատակարարման աշխատանքների վրա, և ըստ ՌԴ պաշտպանության նախարարության՝ ամբողջությամբ վերականգնվել է էլեկտրամատակարարման համակարգը, և դրա համար վերանորոգվել են 18 կմ երկարությամբ էլեկտրահաղորդման գծեր և 50 էլեկտրասյուներ։ Վերականգվել է 24 բնակավայրի էլեկտրաէներգիա՝ ընդհանուր 12 հազար բնակչով։\nՇարունակությունը՝ hetq.am-ում։\n"
}