{
    "title": "ԱԺ նիստը սկսելու համար քվորում չապահովվեց |armenpress.am|",
    "text": "armenpress.am: ՀՀ ազգային ժողովի հերթական նիստը սկսելու համար քվորում չապահովվեց: Գրանցվեց 12 պատգամավոր:\nՆիստը նախագահող Լենա Նազարյանը հայտնեց, որ քվորում չկա, ինչը ԱԺ կանոնակարգ սահմանադրական օրենքի համաձայն նշանակում է, որ գրանցումը շարունակվում է մինչև անհրաժեշտ թվով պատգամավորների գրանցվելը, բայց ոչ ավելի, քան 4 ժամ:\nԽորհրդարանում ներկայացված քաղաքական ուժերը հիմնականում նախընտրական քարոզարշավ են իրականացնում:\nՀայաստանում հունիսի 7-ին մեկնարկել է արտահերթ խորհրդարանական ընտրությունների քարոզարշավը, այն կտևի մինչև հունիսի 18-ը: Ընտրություններն անցկացվելու են հունիսի 20-ին:\n"
}