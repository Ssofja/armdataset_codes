{
    "title": "Երևանում հետիոտնային կանչի ռեժիմով նոր լուսացույցեր կան",
    "text": "Երթևեկության անվտանգության ապահովման և կազմակերպման նկատառումով Երևանում հետիոտնային կանչիռեժիմով նոր լուսացույցեր կգործարկվեն։\n2020-ի ապրիլի 30-ից Երևանի ևս 4 փողոցի չկարգավորվող հետիոտնային անցումներում կկատարվի երթևեկության կազմակերպման փոփոխություն․ Մոլդովական փողոց՝ հ. 27/7, Նորագավիթ 1-ին փողոց 6-րդ փողոցների հատման մասում, Գլինկայի փողոց՝ հ.19, Մ. Բաբաջանյան փողոց՝ հհ.46, 146։\nՆշված հետիոտնային անցումներում, ինչպես նաև՝ Արշակունյաց պողոտա հհ.12, 15, Աճառյան փողոց քարի մոտ, Լենինգրադյան փողոց հ.10, Թբիլիսյան խճուղի հ.73/2, Քանաքեռցու փողոց հ.117 հասցեներում տեղակայվել են «հետիոտնային կանչի» ռեժիմով աշխատող լուսացույցեր, որոնք կգործարկվեն առաջիկայում։\nԱյդ ճանապարհահատվածներով տրանսպորտային միջոցների երթևեկության ու հետիոտնային անցումներով հետիոտների տեղաշարժի հերթականությունը հետիոտների միջամտությամբ կկարգավորվի լուսացույցի ազդանշաններով։\nՄիաժամանակ աշխատանքներ են տարվում՝ Բաղրամյան պողոտա - Երզնկյան փողոց խաչմերուկում և Զ. Քանաքեռցու փողոց հհ.63, 65 հասցեներում առկա հետիոտնային անցումներում հետիոտնային կանչի ռեժիմով աշխատող լուսացուցային օբյեկտների տեղակայման ուղղությամբ։\n"
}