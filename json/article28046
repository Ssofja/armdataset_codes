{
    "title": "Չինական պատվաստանյութով այսօրվանից կամավոր սկզբունքով կարող են պատվաստվել 18-ից բարձր բոլոր քաղաքացիները",
    "text": "Այսօրվանից մայրաքաղաքի տասը պոլիկլինիկայում և COVID-19-ի դեմ պատվաստումների շարժական կայաններում առկա է նաև չինական «Կորոնավակ» պատվաստանյութը։ Այս մասին հայտնում են ՀՀ Առողջապահության նախարարությունից։\n«Մայիսի 17-ից պատվաստանյութը հասանելի կլինի նաև մայրաքաղաքի մյուս և մարզային առողջության առաջնային պահպանման բոլոր օղակներում։\nՆշենք, որ «Կորոնավակ» պատվաստանյութով կարող են պատվաստվել 18-ից բարձր բոլոր քաղաքացիները' ըստ դիմելիության և կամավորության սկզբունքով»,- նշված է ԱՆ հաղորդագրության մեջ։\n"
}