{
    "title": "Այսօր ԿԳՄՍ նախարարության աշխատակիցները պատվաստվել են կորոնավիրուսի դեմ",
    "text": "Այսօր ՀՀ կրթության, գիտության, մշակույթի և սպորտի նախարարության աշխատակիցները ևս պատվաստվել են COVID-19 համավարակի դեմ: Այս մասին տեղեկացնում է ԿԳՄՍՆ-ն:\nՊատվաստման գործընթացն իրականացվել է Երևանի թիվ 17 պոլիկլինիկայի բուժանձնակազմի կողմից:\nԱշխատակազմի հետ պատվաստվել են նաև նախարարի տեղակալներ Արա Խզմալյանը և Արթուր Մարտիրոսյանը:\n«Պետք է հրաժարվել միջնադարյան նախապաշարումներից և հետևել առաջադեմ երկրների մասնագիտական փորձին, թե ինչպիսին են Իսրայելի, Անգլիայի, ԱՄՆ-ի վիճակագրական տվյալները: Պատվաստումը միակ տարբերակն է՝ կասեցնելու համավարակի տարածումը և, ի վերջո, նվազեցնելու հոսպիտալացման ռիսկերն ու ողբերգական ելքերի թիվը»,- ասել է Արա Խզմալյանը: \n"
}