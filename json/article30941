{
    "title": "Կայացել է Պուտին-Խաջիմբա հանդիպումը |aliq.ge|",
    "text": "aliq.ge: Ռուսաստանի Դաշնության նախագահ Վլադիմիր Պուտինը հանդիպել է Վրաստանի կողմից չվերահսկվող Աբխազիայի նախագահ Ռաուլ Խաջիմբային: Այդ մասին գրում են ռուսական լրատվամիջոցները:\nՍոչիում կայացած հանդիպման ժամանակ Պուտինը հույս է հայտնել, որ «Աբխազիայում ընտրությունները կանցկացվեն ժողովրդավարական սկզբունքներին համապատասխան և կնպաստեն հանրապետությունում կայունության ամրապնդմանը` ինչպես քաղաքական, այնպես էլ տնտեսական առումով»:\nԽաջիմբան շնորհակալություն է հայտնել Պուտինին` «այն ուշադրության համար, որը Ռուսաստանը ցուցաբերում է Աբխազիայի նկատմամբ»:\nՀատկանշական է, որ Աբխազիայում 2019 թվականի օգոստոսի 25-ին տեղի է ունենալու նախագահական ընտրություններ:\n"
}