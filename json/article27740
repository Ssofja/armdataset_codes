{
    "title": "Շուկայի վերահսկողության տեսչական մարմնի տարեկան հաշվետվությունը կառավարման խորհրդի նիստում հավանության է արժանացել",
    "text": "Այսօր՝ փետրվարի մեկին, տեղի է ունեցել Հայաստանի Հանրապետության շուկայի վերահսկողության տեսչական մարմնի կառավարման խորհրդի նիստը: Շուկայի վերահսկողության տեսչական մարմնի ղեկավար Արմեն Կոտոլյանը ներկայացրել է տեսչական մարմնի օրակարգում ներառված հարցերը:\nԿառավարման խորհրդի անդամների քվեարկությամբ՝ ի թիվս այլ հարցերի, հավանության է արժանացել նաև Տեսչական մարմնի 2020 թվականի գործունեության տարեկան հաշվետվությունը: Խորհրդի անդամների կողմից անդրադարձ է կատարվել Տեսչական մարմնի լիազորությունների տիրույթում գտնվող մի շարք այլ հարցերի:\nՔննարկման առարկա է դարձել նաև հանրային տիրույթում վերջին շրջանում հաճախակի բարձրացվող՝ գազալցակայանների ու բենզալցակայանների գործունեությանն առնչվող դժգոհությունների թեման:\nՇՎՏՄ ղեկավարը ներկայացրել է այն բոլոր միջոցառումները, որոնք Տեսչական մարմինն իրականացնում է նշված ոլորտները վերահսկողության տակ պահելու և հնարավոր ռիսկերը նվազեցնելու համար:\n"
}