{
    "title": "ԼՂ-ի վերջնական կարգավիճակի հարցում հստակություն չկա. Մոսկվան պահպանում է ստատուս-քվոն |24news.am|",
    "text": "24news.am: ՌԴ նախագահ Վլադիմիր Պուտինն անդրադարձել է Լեռնային Ղարաբաղում տիրող իրավիճակին: Այս մասին հայտնում է ՌԻԱ-Նովոստին: \n«Լեռնային Ղարաբաղում հազարավոր զոհեր և տուժածներ կան. սա ֆիլմ չէ, այլ ողբերգություն՝ կոնկրետ մարդկանցով, այդ պատճառով գլխավոր ձեռքբերումը արյունահեղության դադարեցումն է»,- ասել է նա:\nՌԴ նախագահը նկատել է՝ Լեռնային Ղարաբաղի վերջնական կարգավիճակի հարցում հստակություն չկա. Մոսկվան պահպանում է ստատուս-քվոն: \n«Եթե Հայաստանի ու Ադրբեջանի միջև լինեն նորմալ հարաբերություններ, ապա կարելի է լուծել նաև Լեռնային Ղարաբաղի կարգավիճակի հարցը»,- ասել է նա:\nՊուտինի խոսքով՝ Լեռնային Ղարաբաղին ժամանակ է պետք, որ խաղաղ կյանքը վերադառնա մարդկանց տները. վերքերը դեռ չեն բուժվել: \nՌԴ նախագահը նաև նշել է՝ ԼՂ հարցով համաձայնությունն ապագայում իրավիճակը կայունացնելու հնարավորություն է տալիս:\n"
}