{
    "title": "Արցախում չպայթած զինամթերքից մաքրվել է 517.8 հա տարածք\r\n |1lurer.am|",
    "text": "1lurer.am: Մեկ օրվա ընթացքում ապահովվել է Հայաստանի տարածքից Արցախ մեկնած 146 տեղահանվածների անվտանգ վերադարձը: Ընդհանուր առմամբ, 2020-ի նոյեմբերի 14-ից մինչ օրս Արցախի իրենց նախկին բնակության վայր է վերադարձել 48840 մարդ: Այս մասին տեղեկանում ենք ՌԴ ՊՆ կայքից:  \nՌուսական խաղաղապահ զորախմբի մասնագետները շարունակում են Արցախի տարածքի ականազերծման աշխատանքը: Մաքրվել է 37.6 հա տարածք, հայտնաբերվել և ոչնչացման նպատակով դուրս է բերվել 689 պայթյունավտանգ առարկա: Ընդհանուր առմամբ, Արցախի ականազերծման ընթացքում (2020-ի նոյեմբերի 23-ից) չպայթած զինամթերքից մաքրվել են 517.8 հա տարածք, 197.8 կմ ճանապարհ, 750 բնակելի շենք, ներառյալ 24 սոցիալական նշանակության օբյեկտ, հայտնաբերվել և վնասազերծվել է 23404 պայթյունավտանգ առարկա:\nՌուսաստանի խաղաղապահ զորակազմը, համագործակցելով ԿԽՄԿ-ի և Արցախի ԱԻՆ ներկայացուցիչների հետ, շարունակում է ռազմական գործողությունների ընթացքում զոհվածների մարմինների որոնումը և փոխանցումը:\nԱրցախի հակամարտության ժամանակ անհետ կորածների մասին տեղեկություն հավաքելու նպատակով կազմակերպված թեժ գիծը ստացել է 575 հեռախոսազանգ: Բոլոր դիմումները փոխանցվել են կողմերի հաշտեցման կենտրոնի որոնողական խմբերին:\n"
}