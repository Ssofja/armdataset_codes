{
    "title": "Օտար լեզվի քննության ժամանակ արձանագրվել է արտակարգ դրության իրավական ռեժիմի կանոնների խախտման 27 դեպք |armtimes.com|",
    "text": "armtimes.com: Այս տարի արտակարգ պայմաններում անցկացված միասնական քննությունների ժամանակ հանրապետության քննական կենտրոնների հարակից տարածքներում արտակարգ ծառայություն իրականացրին նաեւ ՀՀ ոստիկանության կարգախմբերը։ Նրանք ապահովում էին քաղաքացիների միջեւ սոցիալական հեռավորությունն ու դիմակների առկայությունը։\nՀուլիսի 2-ին՝ օտար լեզվի միասնական քննության ժամանակ իրականացված ծառայության ընթացքում, արձանագրվել է արտակարգ դրության իրավական ռեժիմի կանոնների խախտման 27 դեպք, որոնցով Վարչական իրավախախտումների վերաբերյալ ՀՀ օրենսգրքի 182.3-րդ հոդվածի 1.1 մասի հատկանիշներով կազմվել են արձանագրություններ։\nՏեղեկատվությունը հարցմանն ի պատասխան փոխանցեցին Ոստիկանության լրատվական ծառայությունից։\nՎարչական իրավախախտումների վերաբերյալ ՀՀ օրենսգրքի 182.3-րդ հոդվածի 1.1 մասը սահմանում է, որ արտակարգ իրավիճակի հիմքով հայտարարված արտակարգ դրության ընթացքում ազատ տեղաշարժման պայմանները, պահանջները խախտելը՝ առաջացնում է տուգանքի նշանակում՝ սահմանված նվազագույն աշխատավարձի տասնապատիկի չափով (10․000 դրամ)։\nԱռավել մանրամասն՝ armtimes.com-ում\n"
}