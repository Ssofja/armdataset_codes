{
    "title": "ԱԺ-ն ավարտեց արտակարգ դրության ռեժիմը երկարաձգելու հարցի քննարկումը. LՀԿ առաջարկը չընդունվեց |armenpress.am|",
    "text": "armenpress.am:  ՀՀ Ազգային ժողովում ավարտվեց երկրում արտակարգ դրության իրավական ռեժիմը ևս 30 օրով երկարաձգելու հարցի քննարկումը։ Արտակարգ դրությունը չեղարկելու առաջարկ ներկայացրեց «Լուսավոր Հայաստան»-ը, որը չընդունվեց խորհրդարանի կողմից:\nԽմբակցությունն առաջարկի հիմնավորման մեջ նշել էր, որ անիմաստ է համարում արտակարգ դրության երկարաձգումը: ԼՀԿ-ի առաջարկին միացավ նաև «Բարգավաճ Հայաստան» խմբակցությունը, իսկ «Իմ քայլը» խմբակցության ղեկավար Լիլիթ Մակունցը հայտարարեց, որ իրենք դեմ ենք քվեարկելու առաջարկին:\nԱռաջարկը չընդունվեց 22 «կողմ» և «68» դեմ ձայներով:\nՉորս ժամից ավելի տևած քննարկման ընթացքում ՀՀ փոխվարչապետ, արտակարգ դրության իրավական ռեժիմի պարետ Տիգրան Ավինյանը ներկայացրեց արտակարգ դրությունը երկարաձգելու պատճառը, կորոնավիրուսի առկա իրավիճակն ու ձեռնարկվող միջոցառումները, նաև պատասխանեց պատգամավորների հարցերին:\n"
}