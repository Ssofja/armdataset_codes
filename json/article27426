{
    "title": "Ջրցան մեքենա, արցունքաբեր գազ. իրավիճակը Թբիլիսիում |aliq.ge|",
    "text": "aliq.ge:  Թբիլիսիում՝ Ռուսթավելի պողոտայում, մեկնարկած ցույցի մասնակիցները տեղափոխվել են Կենտրոնական ընտրական հանձնաժողովի մոտ:\nԿԸՀ-ի գլխավոր գրասենյակի մոտ մոբիլիզացված են հատուկ ջոկատայիններ: Ոստիկանությունը ջրցան մեքենա և արցունքաբեր գազ է կիրառել ցուցարարների դեմ:\nՀիշեցնենք՝ Վրաստանի խորհրդարանի հարակից տարածքում Վրաստանի ընդդիմադիր կուսակցությունների ու քաղաքացիական հատվածի ներկայացուցիչների մեծամասշտաբ ցույց են մեկնարկել: Հավաքվածները Վրաստանի իշխանությանը մինչև ժամը 20:00-ն ժամանակ էին տվել՝ ԿԸՀ-ի նախագահ Թամար Ժվանիային պաշտոնանկ անելու ու նոր ընտրական հանձաժողովի կազմ ձևավորելու համար:\nԸնդդիմության պահանջներն են.\n\nՆոր, արդար և ազատ խորհրդարանական ընտրությունների անցկացում,\nԿԸՀ-ի նախագահի հրաժարական և նոր ընտրական հանձնաժողովի ձևավորում,\nԲոլոր քաղբանտարկյալների ազատ արձակում:\n\n"
}