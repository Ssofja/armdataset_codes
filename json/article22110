{
    "title": "Ռուսաստանը թուրքական կողմի հետ շփվելիս բարձրացնում է Սիրիայի և Լիբիայի վարձկանների հարցը․ ՌԴ նախագահի հատուկ բանագնաց",
    "text": "Ռուսաստանը թուրքական կողմի հետ շփվելիս բարձրացնում է Սիրիայի և Լիբիայի վարձկանների հարցը Լեռնային Ղարաբաղի հակամարտության գոտում։ Ինչպես հաղորդում է ТАСС-ը, այս մասին երկուշաբթի լրագրողներին հայտնել է Մերձավոր Արևելքում և Աֆրիկյան երկրներում Ռուսաստանի Դաշնության նախագահի հատուկ բանագնաց, արտաքին գործերի փոխնախարար Միխայիլ Բոգդանովը:\n«Մենք ամեն ինչ քննարկում ենք», ասել է նա։\nՊատասխանելով ճշտող հարցին, թե շփումների ընթացքում ռուսական կողմը նշո՞ւմ է արդյոք հակամարտության գոտում վարձկանների մասնակցության անընդունելիությունը, փոխնախարարը դրական է պատասխանել:\n«Իհարկե», - ասել է նա։\nԹարգմանությունը՝ Վաղինակ Ասատրյանի\n"
}