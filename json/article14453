{
    "title": "Վրաստանը փետրվարի 1-ից չեղարկում է միջազգային թռիչքների սահմանափակումները |azatutyun.am|",
    "text": "azatutyun.am: Վրաստանը փետրվարի 1-ից չեղարկում է միջազգային ավիահաղորդակցության սահմանափակումները։\nԷկոնոմիկայի նախարար Նաթիա Թուրնավան չի բացառել, որ արդեն գարնանը Վրաստանը զբոսաշրջիկներ կարող է ընդունել Իսրայելից, Պարսից ծոցի, Եվրամիության այն երկրներից, որտեղ քաղաքացիներին ակտիվորեն պատվաստում են կորոնավիրուսի դեմ։\nՀամաճարակի պատճառով անցած տարվա մարտի 21-ից Վրաստանը դադարեցրել է այլ երկրների հետ կանոնավոր չվերթները։ Հուլիսի 13-ին վերականգնվել են միայն թռիչքները Թբիլիսիից դեպի Մյունխեն, Փարիզ և Ռիգա, իսկ նոյեմբերից որոշվել էր վերսկսել կանոնավոր հաղորդակցությունը ևս մի քանի ուղղությամբ։ Երկրում կորոնավիրուսի սրընթաց տարածման պատճառով, սակայն, ինչպես վրացական, այնպես էլ արտասահմանյան ավիաընկերությունները ստիպված հետաձգել կամ դադարեցրել են պլանավորված չվերթները։\nՄոտ 4 միլիոն բնակչություն ունեցող Վրաստանում կորոնավիրուսով է վարակվել շուրջ 252 հազար մարդ, մահացել՝ 3022-ը։\n"
}