{
    "title": "Արմավիրում կենցաղային տեխնիկա արտադրող գործարանում արդեն հեռուստացույցներ են հավաքում. Տիգրան Խաչատրյան |news.am|",
    "text": "news.am: Կենցաղային տեխնիկա արտադրող ընկերությունում արդեն այս շաբաթ աշխատանքները սկսվել են: Այս մասին այսօր՝մայիսի 23-ի նիստում հայտարարեց ՀՀ տնտեսական զարգացման եւ ներդրումների նախարար Տիգրան Խաչատրյանը:\nՎարչապետ Նիկոլ Փաշինյանը նկատեց, որ այս հարցը նաեւ քաղաքական նեթատեքստ ունի, հետաքրքրությունը մեծ է, քանի որ նշվում էր, որ իրենք գնացել բացում են արել եւ այդ գործարանը չի աշխատում:Տիգրան Խաչատրյանը փարատեց այդ կասկածները. «Այս պահին այնտեղ 15 մարդ հեռուստացույցներ են հավաքում: Ինձ հրավիրել էին, ես ասացի՝ մինչեւ 70 մարդ էնտեղ միաժամանակ աշխատանքային պրոցեսում չլինեն, չեմ գնա: Սա կատակով, իհարկե, բայց հաջորդ շաբաթներին, երբ արդեն կգան լվացքի մեքենաների եւ մնացած տեխնիկայի մասերը, որոնք ճանապարհին են, եւ 70 մարդ աշխատանքի մեջ կլինի, ես կգնամ այնտեղ եւ լայն հանրային լուսաբանում կլինի: Այս պահին 1200 հատ հեռուստացույցների համար անհրաժեշտ մասերը գտնվում են այստեղ»:Նիկոլ Փաշինյանն էլ նկատեց, որ սա Հայաստանում առաջին փորձն է կենցաղային տեխնիկա հավաքելու, նման փորձ չի եղել նաեւ խորհրդարային տարիներին: Նա հույս հայտնեց, որ ժամանակի ընթացքում հեռուստացույցներ եւ այլ կենցաղային տեխնիկա Հայաստանում կարտադրվի նաեւ ոչ թե ներկրված սարքերով, այլ տեղում արտադրված. «Որպեսզի լիարժեք այդ արտադրանքը կարողանանք համարել հայկական»:ՊԵԿ նախագահ Դավիթ Անանյանը կատակով նկատեց, որ պետք է ստուգել այդ աշխատողների աշխատանքային պայմանագրերը, որովհետեւ «կարելի է մեկ օրում 70-80 հոգու բերել ցույց տալ»: Սկզբնական փուլում գործարանը կունենա 70-80 աշխատատեղ և տարեկան կարտադրի 126 հազար միավոր կենցաղային տեխնիկա՝ հեռուստացույց, լվացքի մեքենա, օդափոխիչ, սառնարան և տեխնիկա:\n"
}