{
    "title": "Երևան կհասնի ՀՀ պետական միջոցների հաշվին ձեռքբերված, Չինաստանի պետական մարմինների,  հայ և չինացի բարերարների նվիրաբերած բժշկական պարագաների և սարքավորումների խմբաքանակը",
    "text": "ՀՀ փոխվարչապետ, պարետ Տիգրան Ավինյանն իր ֆեյսբուքյան էջում գրում է․\n«Ժամեր անց Երևանում վայրէջք կկատարի պարետատան նախաձեռնած հատուկ չվերթով Չինաստանից Հայաստան տեղափոխվող ՀՀ պետական միջոցների հաշվին ձեռքբերված, Չինաստանի պետական մարմինների, ինչպես նաև հայ և չինացի բարերարների կողմից նվիրաբերած բժշկական պարագաների և սարքավորումների խմբաքանակը.\n\n120 հատ թոքերի արհեստական օդափոխման սարքեր,\n2 թթվածնի մատակարարման կայան,\n60 000 հատ թեստ,\n60 000 հատ բժշկական դիմակ,\n280 000 հատ պաշտպանիչ դիմակ,\n20 000 հատ պաշտպանիչ ակնոցներ,\n100 000 հատ պաշտպանիչ արտահագուստ, ինչպես նաև դեղամիջոցներ:\n\nՏվյալ չվերթով Հայաստան են ժամանելու նաև օրեր շարունակ Չինաստանում Հայաստանի դեսպանությունում բնակվող ՀՀ երկու քաղաքացիներ, ովքեր անցնելու են 14-օրյա կարանտինային ռեժիմ:\nՇնորհակալություն ենք հայտնում Չինաստանի կառավարությանը՝ թռիչքի իրականացմանն աջակցելու համար, ինչպես նաև գործընթացում ներգրավված գերատեսչություններին:\nԱռանձնահատուկ շնորհակալություն թռիչքը իրականացրած օդաչուներին և Չինաստանում ՀՀ դեսպանությանը»:\n"
}