{
    "title": "Ո՞վ գիտի, որ միջազգային մարդասիրական իրավունքի կոպիտ խախտումներ է թույլ տվել Ադրբեջանը, ապրում ենք կեղծ լուրերի և կեղծ օրենքների արանքում․ Ալֆրեդ դե Զայաս |tert.am|",
    "text": "tert.am: Ադրբեջանը խախտել է ռազմագերիների վերադարձի մասին պայմանավորվածությունները: Այս մասին զրույցում հայտարարել է ՄԱԿ-ի մարդու իրավունքների և ժողովրդավարության հարցերով նախկին անկախ փորձագետ, ամերիկացի իրավաբան և պատմաբան Ալֆրեդ դե Զայասը՝ անդրադառնալով արցախյան պատերազմի ընթացքում Ադրբեջանի կողմից գերեվարված հայերի իրավունքներին։\n«Բայց ո՞վ գիտի դրա մասին, և ի՞նչ ենք կարդում New York Times- ում, Washington Post- ում և այլ լրատվամիջոցներում: Համոզված եմ, որ նրանք, ովքեր հետևում են ՄԱԿ-ի գործունեությանը, գիտեն, որ որպես Գլխավոր ասամբլեայի փաստաթուղթ, 6 լեզուներով թողարկվել է Արցախի Հանրապետության արտաքին գործերի նախարար Դավիթ Բաբայանի կողմից ՄԱԿ-ի գլխավոր քարտուղար Անտոնիո Գուտերեշին ուղղված նամակը` կապված Ադրբեջանի կողմից գերեվարված հայ ռազմագերիների և խաղաղ բնակիչների իրավիճակի հետ։ Բայց ո՞վ է կարդում նման փաստաթղթեր: Ո՞վ գիտի, որ Արցախի դեմ ռազմական ագրեսիան ենթադրում է ագրեսիայի հանցագործություն Հռոմի կանոնադրության 5-րդ հոդվածի և Կամպալայի ագրեսիայի սահմանման դեմ, ո՞վ գիտի, որ միջազգային մարդասիրական իրավունքի կոպիտ խախտումներ է թույլ տվել Ադրբեջանը»,- իր տարակուսանքը հայտնեց հայտնի փորձագետը։\nՆրա դիտարկմամբ՝ մենք ապրում ենք տեղեկատվական պատերազմի մեջ: «Իրավիճակը չի կարող բարելավվել առանց ճշգրիտ փաստերի և Կարմիր խաչի կոնվենցիաների և Քաղաքացիական և քաղաքական իրավունքների միջազգային դաշնագրի համատեղ պարտավորության: Եվրամիությունը ոչ միայն չկարողացավ կանխել ադրբեջանական այս ագրեսիան, այլև այն չկարողացավ դատապարտել պատերազմական հանցագործությունները, խաղաղ բնակչության դեմ ահաբեկչությունները, Սիրիայում Թուրքիայի կողմից հավաքագրված իսլամիստ վարձկանների ներկայությունը: Եվ չնայած Թուրքիայի այս խառնաշփոթ ներգրավմանը Լեռնային Ղարաբաղի ժողովրդի դեմ պատերազմական հանցագործություններին, ԵՄ-ն ցանկանում է «բիզնես անել» նախագահ Էրդողանի հետ»,- նշեց նա՝ հավելելով, որ ապրում ենք կեղծ լուրերի և կեղծ օրենքների արանքում, պատերազմական հանցագործությունների, մարդկության դեմ հանցագործությունների, ցեղասպանության և անպատժելիության պայմաններում, որոնք մինչ այժմ հանդուրժել են ՄԱԿ-ը և հայտնի լրատվամիջոցները։\nՇարունակությունը՝ tert.am–ում։\n"
}