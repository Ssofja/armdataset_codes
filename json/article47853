{
    "title": "Լեսբոս կղզում ապաստանած անօրինական ներգաղթյալները բախվել են հունական ոստիկանության հետ |azatutyun.am|",
    "text": "azatutyun.am: Լեսբոս կղզում այսօր հազարավոր անօրինական ներգաղթյալներ, այդ թվում՝ բազմաթիվ անչափահսներ են մասնակցել բողոքի ցույցին՝ հունական իշխանություններից և ԵՄ ղեկավարությունից պահանջելով իրենց կեցության տանելի պայմաններ ապահոել։\nԱվելի քան 12 հազար ներգաղթյալների համար ապաստան հանդիսացող «Մորիա» ճամբարում իրադրությունը կտրուկ սրվեց այս շաբաթ տեղի ունեցած հրդեհից հետո։ Դրա հետևանքով ճամբարի բնակչության մեծամասնությունը հայտնվել է փողոցում՝ զուրկ կենսագործունեությունն ապահովելու տարրական պայմաններից։\nԱյսօրվա ցույցի մասնակիցները փորձել են երթով շարժվել դեպի Լեսբոս կղզու խոշորագույն քաղաք՝ Միտիլինի, սակայն հունական ոստիկանությանը հաջողվել է արգելափակել ներգաղթյալների ճանապարհը։ Հետագայում հունական ոստիկանությունը նաև արցունքաբեր գազ է կիրառել՝ ցրելով ցույցի մասնակիցներին։\n"
}