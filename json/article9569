{
    "title": "Միքայել Մինասյանին իբրև վկա հրավիրել են ՀՔԾ հարցաքննության|24news.am|",
    "text": "24news.am: Վատիկանում Հայաստանի նախկին դեսպան Միքայել Մինասյանը հարցաքննության է հրավիրվել Հատուկ քննչական ծառայության: Այդ մասին հայտնում է ՀՔԾ խոսնակ Մարինա Օհանջանյանը: \nԻնչպես հայտնում են ՀՔԾ-ից, քննվող քրեական գործերից մեկի շրջանակում Միքայել Մինասյանը ճանաչվել է որպես վկա: \nՀարցին, թե քրեական ի՞նչ գործի շրջանակում է Միքայել Մինասյանը հարցաքննության կանչվել, ՀՔԾ խոսնակը չպարզաբանեց:\n«Միքայել Մինասյանը դեռ չի ներկայացել նախաքննական մարմին, մեզ հայտնի է, որ նա երկրում չէ», - նշեց ՀՔԾ խոսնակը:\n"
}