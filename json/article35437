{
    "title": "Քոչարյանը Պոզներին տված հարցազրույցում հայտնել է, որ ընտրություններին մասնակցելու է կուսակցությունների դաշինքի առաջնորդի կարգավիճակում |tert.am|",
    "text": "tert.am: Ռոբերտ Քոչարյանը ՌԴ Առաջին ալիքի եթերում հեռարձակվող «Պոզներ» հաղորդման շրջանակում տված հարցազրույցում հայտնել է, որ մասնակցելու է հունիսի 20-ին կայանալիք խորհրդարանական ընտրություններին` կուսակցությունների դաշինքի ղեկավարի կարգավիճակով: Այս մասին հայտնում է ՏԱՍՍ գործակալությունը:«10 տարի ես ղեկավարել եմ երկիրը, սակայն անկուսակցական եմ: Մասնակցելու եմ կուսակցությունների դաշինքի ղեկավարի կարգավիճակով, հավանաբար երկու կուսակցություն կլինի», - հայտարարել է Քոչարյանը, սակայն չի մասնավորեցրել, թե որ կուսակցությունները դաշինք կկազմեն արտահերթ ընտրություններին մասնակցելու համար:Ինչպես նշվում է, հաղորդաշարին Քոչարյանը կհյուրընկալվի 2021 թվականի ապրիլի 5-ին:\n"
}