{
    "title": "Հայաստանը ԵԽԽՎ-ի կարևոր գործընկերներից մեկն է․ Լիլիան Մորի Պասկե",
    "text": "ՀՀ Ազգային ժողովի պատգամավոր Լենա Նազարյանը ֆեյսբուքյան իր էջում գրում է․ \n«Հայաստանը Եվրոպայի խորհրդի խորհրդարանական վեհաժողովի կարևոր գործընկերներից մեկն է, իսկ միմյանց միջև համագործակցությունը գերազանց է։\nԵԽԽՎ-ի նախագահ Լիլիան Մորի Պասկեն այսօր ասաց Ազգային ժողովում:\nՀիշեցնեմ նաև, որ երկու օր առաջ Հայաստանի մոնիթորինգի հարցով ԵԽԽՎ-ի համազեկուցողներ Յուլյա Լավոչկինան և Անդրեյ Շիրցելը մարտի 12-14-ը Երևան այցի արդյունքներով հանդես են եկել հայտարարությամբ, որում բացառիկ դրական գնահատական են տվել ներկայիս կառավարող ուժի գործունեությանը՝ ասելով, որ Հայաստանի իշխանությունները հիանալի գիտակցում են փոփոխությունների հանդեպ բնակչության արտակարգ բարձր ակնկալիքները և այդ պատճառով կարևոր է, որպեսզի ներկայում անցկացվող բարեփոխումները հանգեցնեն որոշակի և շոշափելի արդյունքների:\nԱհա, այսպիսի գնահատականներ ու հանձնառություններ են հնչում, երբ կառավարող ուժն իր գործով է զբաղված, իսկ միջազգային հարթակներում բոլորը գործում են ի նպաստ Հայաստանի շահերի»:\n"
}