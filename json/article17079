{
    "title": "Դոնեցկում ուկրաինական անօդաչուի հարվածից երեխա է զոհվել |tert.am|",
    "text": "tert.am: Դոնեցկի շրջանում ուկրաինական անօդաչու թռչող սարքի հարվածի հետևաքով երեխա է զոհվել, ևս մեկ կին տուժել է: Այս մասին հայտնում է «ՌԻԱ Նովոստի»-ն՝ հղում անելով Դոնեցկի ինքնահռչակ հանրապետության ազգային ոստիկանությանը:Հաղորդվում է, որ հարվածի թիրախ է դարձել բնակելի թաղամասը Ալեքսանդրովսկոյե բնակավայրում: Գերատեսչության ներկայացուցչի խոսքով՝ հարվածի պահին բակում խաղաղ բնակիչներ են գտնվել: Կատարվածի հետևանքով զոհվել է 2016 թվականին ծնված երեխան: Տեղի բնակչուհիներից մեկն էլ տարբեր աստիճանի վնասվածքներ է ստացել: Նրան հոսպիտալացրել են:Բացի այդ, հաղորդվում է որ շաբաթ ավելի վաղ՝ հուլիսից ի վեր առաջին անգամ, հրետանի է կիրառվել Լուգանսկի ինքնահռչակ հանրապետության դեմ կրակ բացելիս:Ռազմական բախումները Դոնեցկում և Լուգանսկում շարունակվում են 2014 թվականից ի վեր, երբ վերոնշյալ շրջաններն անկախություն հռչակեցին Ուկրաինայից: ՄԱԿ-ի տվյալներով՝ հակամարտության զոհ է դարձել 13 000 մարդ:Փետրվարից ի վեր իրավիճակը կրկին սկսել է սրվել: Մասնավորապես, հարձակում է իրականացվել Դոնեցկի ազգային ոստիկանության գումարտակի հրամանատարի դեմ, ուկրաինացի ուժայինները կրակ են բացել Դոնեցկի արվարձանների ուղղությամբ:\n"
}