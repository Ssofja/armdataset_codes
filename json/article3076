{
    "title": "Մեր նպատակն է Հայաստանը դարձնել բարձր տեխնոլոգիական երկիր. Արշակյանի հարցազրույցը Forbes-ին |1lurer.am|",
    "text": "1lurer.am: ՀՀ բարձր տեխնոլոգիական արդյունաբերության նախարար Հակոբ Արշակյանը հարցազրույց է տվել Forbes-ի ռուսական ծառայությանը՝ անդրադառնալով Հայաստանում բարձր տեխնոլոգիական արդյունաբերության զարգացմանը, մեր երկրում գործող հայտնի համաշխարհային կազմակերպությունների մասնաճյուղին՝ ընդգծելով մեր երկրում զարգացող այս ճյուղի տարբեր ուղղությունները:\n«Ներկայումս մենք ունենք մի քանի ուղղություն, որոնք շատ լավ են զարգանում: Եթե խոսեմ ընկերությունների մասին, ապա PicsArt-ը բավականին զարգացած ընկերություն է: Այն հիմնադրվել է Հայաստանում և այսօր արդեն ունի հարյուրավոր միլիոնների հասնող օգտատերեր ամբողջ աշխարհից, և նրանք մշտապես թոփ քսանյակում են: Հաճախ նաև ամբողջ աշխարհի մասշտաբով թոփ տասնյակում են՝ ներբեռնումների մասով:\nԿարող եմ նաև համաշխարհային առաջատար ընկերությունների օրինակներ բերել, ինչպիսին է օրինակ՝ Synopsys-ը, որը միկրոէլեկտրոնիկայի համաշխարհային առաջատարներից է և Հայաստանում ունի հազարավոր մասնագետներ:\nԱրշակյանի խոսքով՝ Հայաստանը դեռ սովետական տարիներից ունի ոլորտի համար մեծ ներուժ, և այսպիսի համաշխարհային հայտնիություն ու կշիռ ունեցող կազմակերպությունները Հայաստան են գալիս այդ ներուժն օգտագործելու: Նախարարը հիշեցրել է, որ Սովետական Միության շրջանում ստեղծված առաջին համակարգիչը՝ «Նաիրին», հայկական էր:\n"
}