{
    "title": "Իջևան-Երևան երթուղին սպասարկող «ԳԱԶել»-ը երեկ վթարի է ենթարկվել. 12 մարդ տուժել է",
    "text": "Սեպտեմբերի 7-ին, ժամը 18։11-ին Մարզային ճգնաժամային կառավարման կենտրոն ահազանգ է ստացվել, որ Ծովագյուղ գյուղի խաչմերուկում տեղի է ունեցել ՃՏՊ․ կան տուժածներ։ Այս մասին հայտնում են ՀՀ ԱԻՆ-ից։\nԴեպքի վայր է մեկնել ԱԻՆ ՓԾ Գեղարքունիքի մարզային փրկարարական վարչության օպերատիվ խումբը և հրշեջ-փրկարարական ջոկատից մեկ մարտական հաշվարկ։\nՊարզվել է, որ Մ-4 ավտոճանապարհի Սևան-Դիլիջան հատվածի 18-րդ կմ-ին բախվել են «Ford» մակնիշի և Իջևան-Երևան երթուղին սպասարկող «ԳԱԶել» մակնիշի ավտոմեքենաները․ կա 12 տուժած։\nՓրկարարների և քաղաքացիների համատեղ ուժերով 11 տուժած տեղափոխվել են Սևանի ԲԿ, մեկ տուժած՝ Դիլիջանի ԲԿ։\n"
}