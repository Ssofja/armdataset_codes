{
    "title": "Ռուսաստանում հրդեհվել է 3 միլիոն հեկտար տարածք  |azatutyun.am|",
    "text": "azatutyun.am։ Ռուսաստանի վարչապետ Դմիտրի Մեդվեդևն իրավապահներին կարգադրել է ստուգել վարկածը, որի համաձայն Սիբիրում մոլեգնող հրդեհները ոչ թե բնական աղետ են, այլ միտումնավոր հրկիզումների արդյունք:\nԸստ մամուլում տարածված հաղորդագհրությունների, անտառները կարող էին հրկիզել ապօրինի անտառահատման ծավալները թաքցնելու համար: Զեկույցը պետք է պատրաստ լինի մինչև նոյեմբերի 1-ը:\nՊաշտպանության նախարար Սերգեյ Շոյգուն ասել է, որ նախագահ, գլխավոր գերագույն հրամանատար Վլադիմիր Պուտինի հանձնարարությամբ զինված ուժերը միացել են հրդեհաշիջման աշխատանքին Կրասսնոյարսկի երկրամասում:\nԶինվոորականները հրդեհների շրջան են ուղարկել 10-ական օդանավ և ուղղաթիռ:\nՄինչդեռ, Ռուսաստանի արտակարգ իրավիճակների նախարարության հրշեջ ստորաբաժանումները շարունակում են հրդեհները մարելու աշխատանքը:\nԱյսօրվա դրությամբ հրդեհված ավելի քան 3 միլիոն հեկտար տարածք 30 հազար քառակուսի կիլոմետր), ինչը մոտավորապես հավասար է Բելգիայի տարածքին: Տեղական իշխանությունների կարծիքվ, հրդեհի պատճառ կարող են լինել կայծակները և երաշտը, սակայն «Գրինփիսի» ակտիվիստների պնդում են, որ հրդեհները կլիմայի փոփոխության հետևանք են:\n"
}