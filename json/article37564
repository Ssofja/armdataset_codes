{
    "title": "Արցախում հաստատվել է կորոնավիրուսով վարակման 4 նոր դեպք․ վարակակիրներից 2 Ստեփանակերտի, մեկը՝ Շուշիի բնակիչներ են, մյուսն էլ ժամանել է ՌԴ-ից",
    "text": "ԱՀ առողջապահության նախարարության փոխանցած տեղեկատվության համաձայն, hանրապետությունում հաստատվել է նոր կորոնավիրուսային վարակի (COVID-19) 4 նոր դեպք, գրում է Տեղեկատվական շտաբը։\n«Վարակակիրներից 2 Ստեփանակերտ, մեկը Շուշի քաղաքի բնակիչներ են, մյուսն էլ ժամանել է Ռուսաստանի Դաշնությունից: Նրանց մոտ հիվանդությունը բացահայտվել է բուժհաստատություն դիմելության ժամանակ իրականացված հետազոտության արդյունքում: Վարակի օջախները հայտնաբերելու և հիվանդների շփման շրջանակը պարզելու ուղղությամբ կատարվում են համապատասխան աշխատանքներ:Առայսօր, COVID-19-ը ախտորոշվել է 367 մարդու մոտ, որից 320-ը հաղթահարել է հիվանդությունը: Փաստացի բուժում է ստանում 45, ընդհանուր մեկուսացված է 84 քաղաքացի:Բժիշկները 4 հիվանդի առողջական վիճակը գնահատում են ծանր, 5-ինը՝ միջին ծանրության:Թեստավորումների նպատակով 105 նմուշառում է իրականացվել:Մինչ այսօր կատարվել է 13 600 փորձանմուշի հետազոտություն»,- ասված է Շտաբի տարածած հաղորդագրության մեջ։\n"
}