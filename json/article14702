{
    "title": "Հոկեյի միջազգային ֆեդերացիան Բելառուսին զրկել է հոկեյի աշխարհի առաջնությունն անցկացնելու իրավունքից",
    "text": "Երեկ Հոկեյի միջազգային ֆեդերացիան հայտարարել է, որ զրկում է Մինսկին 2021թ․  հոկեյի աշխարհի առաջնությունն անցկացնելու իրավունքից։ Ֆեդերացիան այդ որոշումը բացատրել է անվտանգության հետ կապված խնդիրներով, որոնք, ըստ հայտարարության, իրենց վերահսկողությունից դուրս են։ Ի սկզբանե, առաջնությունը պետք է կայանար Բելառուսում և Լատվիայում 2021թ․ մայիսին ու հունիսին։ Այս մասին հայտնում է ֆեդերացիայի պաշտոնական կայքէջը։ \nՀիշեցնենք, որ նախքան դա մի շարք հովանավոր կազմակերպություններ, այդ թվում՝ Škoda, Nivea և Liqui Moly, հրաժարվել էին հովանավորել առաջությունը՝ հաշվի առնելով Բելառուսի իշխանությունների վերաբերմունքը ամիսներ տևող բողոքի ակցիաների մասնակիցներին։\n"
}