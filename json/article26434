{
    "title": "Ֆրանսիայի, Գերմանիայի և Լեհաստանի ԱԳ նախարարները կքննարկեն նաև Ղարաբաղի հակամարտությունը |azatutyun.am|",
    "text": "azatutyun.am: Գերմանիայի, Ֆրանսիայի և Լեհաստանի արտաքին գործերի նախարարներ Հայկո Մաասը, Ժան Իվ Լը Դրիանը և Զբիգնև Ռաուն այսօր հանդիպելու են Փարիզում և քննարկելու են Ռուսաստանի հետ հարաբերությունները, Բելառուսում ստեղծված իրավիճակը և Լեռնային Ղարաբաղի ռազմական հակամարտությունը:\nԵրեք երկրների քաղաքական քննարկումների ձևաչափի անունն է «Վեյմարյան եռանկյունի»:\nՀանդիպման մասին հայտնել է Գերմանիայի արտաքին գործերի նախարարության մամուլի վարչությունը:\nՄաասը և Ռաուն փարիզյան հանդիպումից հետո անմիջապես կմեկնեն Բեռլին, որտեղ նախատեսված են երկկողմ գերմանա-լեհական բանակցություններ:\n"
}