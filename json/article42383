{
    "title": "«Լուսավոր Հայաստանը» ընդունում է Արմեն Սարգսյանի՝ քննարկումներ անելու հրավերը",
    "text": "«Լուսավոր Հայաստան» կուսակցության ղեկավար Էդմոն Մարուքյանը հայտնել է, որ ընդունում է ՀՀ նախագահ Արմեն Սարգսյանի՝ հանդիպման հրավերը։ Այս մասին Մարուքյանը գրել է Ֆեյսբուքի իր էջում։\n«Ի պատասխան Հանրապետության նախագահ Արմեն Սարգսյանի կողմից երեկ տարածված հայտարարության` «Լուսավոր Հայաստան» կուսակցության և ԱԺ \"Լուսավոր Հայաստան\" խմբակցության անունից հայտարարում եմ, որ ընդունում ենք հրավերն ու պատրաստ ենք մասնակցել ցանկացած քննարկման, որտեղ հնարավոր կլինի վերականգնել քաղաքացիական համերաշխությունն ու ուղիներ գտնել երկիրը խորը ճգնաժամից հանելու համար»:,- նշել է կուսակցության ղեկավարը։\nՀիշեցնենք, որ երեկ ՀՀ նախագահ Արմեն Սարգսյանը հայտարարություն է տարածել, որով վարչապետին, խորհրդարանական խմբակցությունների ղեկավարներին և Հայրենիքի փրկության շարժման ղեկավարներին հրավիրել է հանդիպման։\n"
}