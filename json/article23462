{
    "title": "Ուկրաինական ավիաընկերությունները կավելացնեն դեպի Թբիլիսի թռիչքները |shantnews.am|",
    "text": "shantnews.am: Ուկրաինայի ավիաընկերությունները պատրաստ են ավելացնել Թբիլիսի թռիչքների թիվը: Այս մասին Ուկրաինայում Վրաստանի դեսպանի հետ հանդիպման ժամանակ ասել է «Ուկրաինայի միջազգային օդանավակայաններ» հաղորդակցության տնօրեն Եվգենիա Սացկայան:\n«Այժմ մենք օրական երկու թռիչք ենք իրականացնում Թբիլիսի և դիտարկում ենք այդ թռիչքների հաճախականության ավելացման հնարավորությունը: Բաթումում մենք չենք նախատեսում թռիչքները, սա սեզոնային ուղղություն է, իսկ մենք հրաժարվում ենք այդպիսի թռիչքներից»,- ասել է Սացկայան:Նրա խոսքերով` դեպի Թբիլիսի թռիչքները կարևոր են Կիևի ավիաընկերությունների համար, քանի որ «Թբիլիսին ունի տրանզիտային դեր»:Սակայն ընկերության հասարակայնության հետ կապերի տնօրենը նշել է, որ խնդիր է օդանավակայանի բարձր վճարը.«Կա խնդիր, որը չի տալիս Ուկրաինայի միջազգային ավիաուղիներին Վրաստանում զարգանալու հնարավորություն: Պատճառը Թբիլիսիի և Բաթումի օդանավակայանների բարձր գներն են, քանի որ այդ օդանավակայանները շահագործվում են օտարերկրյա ընկերությունների կողմից: Եվ այդ վճարները շատ ավելի բարձր են, քան եվրոպական շատ քաղաքներում: Այդ վճարումների կրճատումը ինքնաբերաբար կնվազեցնի թռիչքի արժեքը»:\n"
}