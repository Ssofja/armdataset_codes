{
    "title": "Երևանի քաղաքապետարանի և Սանիթեքի պայմանագիրը շատ մեծ կասկածներ է առաջացնում. Մարության |lragir.am|",
    "text": "lragir.am: «Սանիթեք» ընկերության կողմից աղբի հավաքագրման այն թերացումներից բացի, որոնք մենք տեսել ենք ամիսներ ու գուցե տարիներ շարունակ, եղել են շատ տարօրինակ ընթացքներ: Օրինակ՝ շատ մեծ կասկած է առաջացնում պայմանագրի կնքման, մրցույթների անցկացման օրինականությունը: Այս մասին Երևանի ավագանու այսօրվա նիստում ասաց քաղաքապետ Հայկ Մարությանը՝ անդրադառնալով հարցին, որ «Սանիթեք» ընկերությունը սպառնում է դիմել միջազգային արբիտրաժ:«Հետաքրքիր փաստեր կան ընթացիկ փաստաթղթերի վարման, Սանիթեք-քաղաքապետարան հարաբերությունների վերաբերյալ և այլն: Այնպես որ, այստեղ շատ հարցեր կան»,- ասաց նա:\nԻնչ վերաբերում է արբիտրաժ դիմելուն, Հայկ Մարությանն ասաց, որ քաղաքապետարանի կողմից մանրակրկիտ ուսումնասիրվել են բոլոր փաստաթղթերը: «Եթե այնուամենայնիվ Սանիթեք ընկերությունը որոշում կայացնի գնալ արբիտրաժային դատարան, ենք լիովին պատրաստ ենք դրան»,- նշեց Մարությանը:\n"
}