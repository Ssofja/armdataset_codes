{
    "title": "ՌԴ-ն պատրաստ է ակտիվ ներդրում ունենալ հայ-ադրբեջանական սահմանային իրավիճակի կարգավորման հարցում․ ՌԴ ԱԳՆ\r\n |tert.am|",
    "text": "tert.am: ՌԴ ԱԳՆ ներկայացուցիչ Ալեքսանդր Բիկանտովն օգոստոսի 5-ին կայացած ճեպազրույցի ժամանակ անդրադարձել է հայ-ադրբեջանական սահմանին տեղի ունեցող զինված բախումներին:«Կարող եմ ընդգծել, որ ռուսական կողմը լրջորեն մտահոգված է վերջերս հաճախացած զինված միջադեպերի առնչությամբ, որոնք տեղի են ունենում հայ-ադրբեջանական սահմանի առանձին հատվածներում: Հատկապես մտահոգիչ է այն, որ դրանք ուղեկցվում են մարդկային կորուստներով երկու կողմից: Ցավալիորեն, չնայած բոլոր ձեռնարկվող քայլերին՝ լարվածությունը սահմանին դեռևս չի նվազում: Այս առումով բոլոր կողմերին կոչ ենք անում խուսափել յուրաքանչյուր գործողությունից, որը կհանգեցնի իրավիճակի հետագա վատթարացմանը: Բոլոր ի հայտ եկող խնդիրները պետք է լուծել բացառապես խաղաղ, քաղաքական-դիվանագիտական եղանակով»,- ասել է դիվանագետը:Վերջինս հավելել է, որ «Ռուսաստանը պատրաստ է հետագայում ևս ակտիվ ներդրում ունենալ հայ-ադրբեջանական սահմանին իրավիճակի կարգավորման գործում, այդ թվում՝ ապաէսկալացիոն միջոցների և սահմանազատման և սահմանագծման աշխատանքների գործարկմամբ»:\nԱվելի մանրամասն՝ tert.am-ում։ \n"
}