{
    "title": "Մոսկվայի դատարանը ուժի մեջ թողեց ուկրաինացի նավաստիների կալանավորման որոշումը  |azatutyun.am|",
    "text": "azatutyun.am: Մոսկվայի քաղաքային դատարանը ուժի մեջ է թողել ավելի վաղ կայացված որոշումը, ըստ որի՝ անցած տարի գերեվարված ուկրաինացի 24 նավաստիները պետք է առնվազն մինչև հուլիս մնան անազատության մեջ:Համբուրգում տեղակայված Ծովային հարցերով ՄԱԿ-ի հատուկ դատարանը, մինչդեռ, երկու օր առաջ որոշում էր կայացրել, որ ուկրաինացի նավաստիները պետք է անհապաղ ազատ արձակվեն:Ապրիլին Մոսկվայի Լեֆորտովո շրջանի դատարանը որոշել էր մինչև հուլիս երկարաձգել նավաստիների կալանքը՝ պատճառաբանելով, որ հետագա քննության անհրաժեշտություն կա:Նավաստիներից բացի, անցած տարվա նոյեմբերին Ռուսաստանը կալանել է ուկրաինական երեք նավ:Այս հարցը շարունակում է սուր հակասության պատճառ հանդիսանալ, մի կողմից, Ուկրաինայի և Արևմուտքի, մյուս կողմից՝ Ռուսաստանի միջև:\n"
}