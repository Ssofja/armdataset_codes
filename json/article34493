{
    "title": "«ԱՄՆ-ն օրինականացրել է Թալիբանին». Աֆղանստանի փոխնախագահ\r\n |tert.am|",
    "text": "tert.am: ԱՄՆ կառավարությունն օրինականացրել է «Թալիբան» շարժումը և այժմ աֆղաններին անհրաժեշտ է, որ ԱՄՆ-ն ձեռքերը չլվանա: Այս մասին հայտարարել է Աֆղանստանի առաջին փոխնախագահ Ամրուլլա Սալեհը, գրում է EADaily լրատվականը:\n«Արտասահմանյան օգնության չափազանց մեծ մասշտաբների հույսերի ժամանակներն ավարտվել են: Եվ հիմա մենք Միացյալ Նահանգներին չենք ասում, որ մնա: Նրանք որոշում են կայացրել, և մենք հարգում ենք այդ որոշումը: Համոզված եմ, որ նրանք հաշվարկել են ռիսկերը: Բայց եթե ինձ հարցնեք, թե ո՞րն է այստեղ վտանգը, ես կհիշեցնեմ, որ թալիբները ահաբեկիչներ են»,-ասել է նա:\nՍալեհը նշել է, որ ԱՄՆ-ն «բացարձակապես» օրինականացրել է թալիբներին, բայց ինքը անձամբ չի վստահում խմբավորմանը:\n"
}