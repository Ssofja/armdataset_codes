{
    "title": "2020-ին Հայաստանում ծրագրվում է կրճատել ՆԿԽ-երի թիվն ու փակել «02» թերթը. ոստիկանության պետի ԺՊ",
    "text": "news.am: 2020-ին Հայաստանում ծրագրվում է կրճատել նախնական կալանքի խցերի թիվն ու փակել «02» թերթը: Այս մասին այսօր ԱԺ-ում 2020-ի պետբյուջեի նախագծի նախնական քննարկման ժամանակ հայտարարեց ոստիկանության պետի ժամանակավոր պաշտոնակատար Արման Սարգսյանը:\nՆրա խոսքով՝ ծրագրվում է նախնական կալանքի խցերի թվի կրճատում եւ մեկական խցի ստեղծում ոստիկանության յուրաքանչյուր բաժանմունքում՝ միջազգային ստանդարտներին համապատասխան:\nԲացի այդ, նրա խոսքով, ոստիկանությունում հայտնվել է գլխավոր քարտուղարի պաշտոն՝ գերատեսչության ղեկավար կազմի աշխատանքների արդյունավետության բարձրացման նպատակով:\nՄիեւնույն ժամանակ, ծրագրվում է կրճատել ՊՈԱԿ-ների, հիմնադրամների թիվն ու հասարակական կառույցների ֆինանսավորումը: Մասնավորապես, կփակվի ոստիկանության «02» պաշտոնական թերթը:  \n"
}