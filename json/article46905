{
    "title": "Թուրքիան ցանկանում է փարատել ԱՄՆ-ի մտահոգությունը S-400 հրթիռնեի վերաբերյալ |azatutyun.am|",
    "text": "azatutyun.am: Թուրքիան պատրաստ է փարատել Ամերիկայի Միացյալ Նահանգների մտահոգությունները F-35 տեսակի ամերիկյան մարտական կործանիչների և ռուսական արտադրության С-400 զենիթահրթիռային համակարգերի անհամատեղելիության վերաբերյալ:\nԱյս մասին Թվիթերում տեղադրած հատուկ տեսաուղերձում ասել է Թուրքիայի պաշտպանության նախարար Հուլուսի Աքարը:\n«Թուրքիան շարունակել է արտադրել F-35 օդանավերի կարևոր բաղադրիչները՝ չնայած կորոնավիրուսի համավարակին և այդ օդանավերի՝ ծրագրից դուրս հանվելու հանգամանքին: Մենք պատրաստ ենք տեխնիկական պահանջների տեսակետից փարատել օդանավերի և զենիթահրթիռային համակարգերի վերաբերյալ ամերիկացիների մտահոգությունները»,- ասել է Թուրիայի պաշտպանության նախարարը:\nԱքարն ընդգծել է, որ F-35 օդանավերի արտադրության առումով Թուրքիան ոչ թե պատվիրողի, այլ գործընկերջ դերում է:\n"
}