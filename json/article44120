{
    "title": "Պեկինը դարձյալ անցել է կարանտինային ռեժիմի |hetq.am|",
    "text": "hetq.am: Պեկինի միլիոնավոր բնակիչներ դարձյալ անցել են կարանտինային սահմանափակումների։ Հունիսի 17-ի տվյալներով քաղաքում գրանցվել է կորոնավիրուսի 31 նոր դեպք։ Այդ մասին գրում է BBC-ն։ Վերջին 7 օրերի ընթացքում կորոնավիրուսի նոր դեպքերի թիվը հասել է 137-ի։\nՄինչ այդ Պեկինի մշտական բնակչության մոտ 57 օր շարունակ չէր գրանցվել կորոնավիրուսի դեպք։ Հայտնաբերված դեպքերի պարագայում վարակակիրը չի եղել Պեկինի բնակիչ։ Համարվում է, որ կորոնավիրուսի նոր բռնկման աղբյուրը «Սինֆադի» շուկան է, որն ապահովում է 21 միլիոն բնակչություն ունեցող քաղաքի 80 %-ի բանջարեղենն ու միսը։\nՊեկինի 27 միկրոշրջաններում հայտարարվել է միջին ռիսկային վտանգի գոտի, իսկ մեկ շրջանում՝ Հուասյան թաղամասում, որը գտնվում է շուկայի մոտ, բարձր ռիսկայնության գոտի։ Քաղաքում ընդհանուր առմամբ հայտարարվել է երեք հնարավորից «երկրորդ աստիճանի արտակարգ ռեժիմ»։\nՉինական իշխանությունների որոշմամբ՝ 28 շրջանների բնակիչներին արգելվել է լքել Պեկինը։ Մյուս քաղաքացիները կարող են լքել քաղաքը, միայն նախապես կորոնավիրուսի թեստ հանձնելուց հետո։ Ըստ «BBC»-ի ունեցած տվյալների՝ թեստավորում ունեցող երեք լաբորատորիաներում մինչև հուլիս ամիս հնարավոր չէ թեստ հանձնել։ Մյուս լաբորատորիաներում գրանցվում են հերթեր։\nՆերկայումս Պեկինից և դեպի Պեկին չեղարկվել է 1255 ավիաթռիչք։ Երկաթուղային հաղորդակցությունն սահմանափակվել է մինչև հուլիսի 9-ը։ Կրկին փակվել են դպրոցները, լողավազանները, ֆիթնես ակումբները, չեղարկվել են սպորտային մրցաշարերը։ Բաց են ճանապարհները, ձեռնարկությունները և ընկերությունները շարունակում են աշխատել սովորական ռեժիմով։\nԻշխանությունները սահմանափակումները կիրառում են ընտրողաբար, քանի որ քաղաքի առանձին հատվածումներ իրավիճակը խիստ տարբեր է։\nՇարունակությունը՝ hetq.am-ում\n"
}