{
    "title": "Նուբար Աֆեյանի ընկերությունը նախատեսում է հուլիսին սկսել կորոնավիրուսի պատվաստանյութի կլինիկական փորձարկման 3-րդ փուլը |tert.am|",
    "text": "tert.am: ԱՄՆ-ում գործող Moderna կենսատեխնոլոգիական ընկերությունը, որի հիմնադիրն ու ղեկավարը ամերիկահայ գործարար Նուբար Աֆեյանն է, հաստատել է, որ նախատեսում է կորոնավիրուսի պատվաստանյութի փորձարկումների երրորդ փուլը սկսել հուլիսին:\nԻնչպես փոխանցում է CNN-ը, փորձարկումների վերջնական փուլը 30 000 մասնակից է ներառելու, որոնց մի մասը ենթարկվելու է պլացեբո փորձարկման: Մյուս մասին նախատեսվում է 100 մգ պատվաստանյութ ներարկել, որը բնորոշվում է որպես «նախընտրելի չափաբաժին առավելագույն իմունային ակտիվություն զարգացնելու համար»:\nՓորձարկումների երրորդ փուլը ևս կանցկացվի ԱՄՆ Առողջապահության հարցերով ազգային ինստիտուտի հետ համատեղ:\nԸնկերությունից հայտնում են, որ նախատեսում են տարեկան 500 մլն-1մլրդ չափաբաժին արտադրել՝ 2021 թվականից սկսած:\n"
}