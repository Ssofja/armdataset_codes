{
    "title": "Նոր հրդեհներ Աթենքի մերձակայքում. տարհանել են ծայրամասային երկու թաղամասերի բնակիչների |azatutyun.am|",
    "text": "azatutyun.am: Նոր հրդեհներ են բռնկվել Հունաստանի մայրաքաղաքի մերձակայքում՝ ստիպելով տարհանել ծայրամասային երկու թաղամասերի հարյուրավոր բնակիչների։\nՀրդեհաշիջման աշխատանքներում ներգրավված է ավելի քան 70 հրշեջ, 25 հատուկ մեքենա, 6 ինքնաթիռ և երկու ուղղաթիռ․ հիմնական նպատակն է թույլ չտալ, որ կրակը Սունիոնի հնամենի ազգային պարկ հասնի։\nՄերձակայքում գտնվող համայնքներից մեկի ղեկավարը հայտնել է, թե այս անգամ կրակը սկիզբ է առել աղբանոցը այրելու հետևանքով, ճգնաժամն ավելի են խորացրել վերջին օրերի ուժեղ քամիներն ու շոգը․ այս շաբաթ օդի ջերմաստիճանը Հունաստանում կրկին բարձրացել է՝ հասնելով ստվերում 40 աստիճանի։\n"
}