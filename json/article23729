{
    "title": "ԱԺ-ն առաջին ընթերցմամբ ընդունեց պարեկային ծառայություն ստեղծելու մասին նախագիծը",
    "text": "Ազգային ժողովն առաջին ընթերցմամբ ընդունեց «Ոստիկանության մասին»  օրենքում փոփոխություններ և լրացումներ կատարելու մասին և «Ոստիկանության ծառայության մասին» օրենքում փոփոխություններ և լրացումներ կատարեու մասին օրենքների նախագծերի փաթեթը։ \nԿառավարության կողմից ներկայացված օրենքի նախագծով առաջարկվում է ստեղծել  պարեկային ծառայություն, որը կփոխարինի այժմ գործող պարեկապահակային ծառայությանը և ճանապարհային ոստիկանությանը:  Նախագծերի փաթեթն ընդունվեց 111 կողմ ձայնով։ \nՆերկայում ոստիկանության համակարգում գործում են «Ճանապարհային ոստիկանություն» և պարեկապահակային ծառայությունները, որոնք իրականացնում են ճանապարհային երթևեկության կանոնակարգման, ճանապարհային անվտանգության ապահովման գործառույթները և հասարակական կարգի պահպանությունը: Առաջարկվում է այս երկու ծառայությունների փոխարեն ներդնել պարեկային ծառայություն:\nՀամակարգը պիլոտային նախ ներդրվելու է Երևանում, ապա Լոռիում ու Շիրակում, այնուհետև ամբողջ երկրում:\nՆոր պարեկային ծառայությունն ունենալու է նոր համազգեստ, զենքի հատուկ միջոցների, տրանսպորտային միջոցների:\n"
}