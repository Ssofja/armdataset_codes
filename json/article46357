{
    "title": "Թորոսյան․ 93 պացիենտ ծայրահեղ ծանր վիճակում է, 403-ը՝ ծանր\r\n |panarmenian.net|",
    "text": "panarmenian.net: ՀՀ-ում հունիսի 8-ի դրությամբ կորոնավիրուսով վարակված պացիենտներից 403-ի վիճակը ծանր է, 93-ինը՝ ծայրահեղ ծանր, հայտնել է առողջապահության նախարար Արսեն Թորոսյանը։\nՆախարարը նշել է, որ վերջին օրերին բուժհաստատությունների ծավալման նոր աշխատանքներ են տեղի ունեցել, իսկ ծավալման առաջին փուլն անկախ Հայաստանի առողջապահական համակարգի պատմության ընթացքում աննախադեպ է եղել։ Գումարային թվով մոտ 350 մահճակալի մասին է խոսքը:\nՈրոշում է կայացվել Վեդիի, Սպիտակի ԲԿ-ները մոտ 100 մահճակալով ծավալելու մասին։ Ծավալումներ կլինեն նաև Դիլիջանի և Մարտունու ԲԿ-ներում։\nԵրևանի Սուրբ Աստվածամայր ԲԿ-ում արդեն եղած 43 ռեանիմացիոն մահճակալն ավելացել են ևս 14-ով։ Ներգրավվել է նաև Արմենիա ԲԿ-ն` 50 մահճակալով միջին ծանրության, 8-ը` ծայրահեղ ծանրերի համար։\nՆախարարը հորդորել է ճիշտ կրել դիմակը, պահպանել սոցհեռավորություն ու ախտահանել ձեռքերը։\n"
}