{
    "title": "ԻԻՀ ու ՌԴ նախագահներ Հասան Ռոհանին և Վլադիմիր Պուտինը հեռախոսազրույց են ունեցել",
    "text": "Երեկ տեղի է ունեցել Իրանի Իսլամական Հանրապետության ու Ռուսաստանի Դաշնության նախագահներ Հասան Ռոհանիի և Վլադիմիր Պուտինի հեռախոսազրույցը։\nԿողմերը մանրամասն քննարկել են կորոնավիրուսի դեմ պայքարի խնդիրները՝ ընդգծելով միջազգային համագործակցության կարևորությունը։ Այդ կապակցությամբ Ռոհանին շնորհակալություն է հայտնել ռուսական կողմին՝ Իրանին տրամադրված օգնության համար։\nԲացի այդ՝ նախագահները քննարկել են երկկողմ հարաբերությունների մի շարք կարևոր խնդիրներ։  Սիրիայի խնդրի մասին խոսելով՝ կողմերը վերահաստատել են երկկողմ մտադրությունը՝ շարունակել համագործակցությունը, որի նպատակն է Սիրիայում երկարատև խաղաղության հաստատումը։\nԱղբյուրը՝ krenlin.ru:\nԹարգմանությունը՝ Լիլիթ Հարությունյանի\n"
}