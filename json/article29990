{
    "title": "Ամերիկացիների հեռանալուց հետո Սիրիայում զգալիորեն աճել Է ՌԴ-ի եւ Իրանի դերը. Մերկել |armenpress.am|",
    "text": "armenpress.am: Սիրիայում զգալիորեն աճել Է Մոսկվայի եւ Թեհրանի դերը այնտեղից ամերիկյան ուժերի հեռանալուց հետո, ինչի հետեւանքներն առայժմ դժվար Է կանխատեսել: Այդ մասին հոկտեմբերի 17-ին հայտարարել Է Գերմանիայի կանցլեր Անգելա Մերկելը՝ Բունդեսթագում հանդես գալով ԵՄ-ի գագաթնաժողովի օրակարգի վերաբերյալ կառավարական հայտարարությամբ:\n«Երբ ես խոսում եմ Սիրիայում Թուրքիայի գործողության աշխարհաքաղաքական հետեւանքների մասին, ապա արդեն հարկավոր Է խորհել այն մասին, որ Ռուսաստանի դերն Իրանի հետ միասին զգալիորեն աճել Է տարածաշրջանում այն բանից հետո, երբ դուրս բերվեցին ամերիկացի զինվորները»,-ասել Է նա: «Այդ զարգացման հետեւանքներն այսօր դեռեւս հնարավոր չԷ կանխատեսել»,-ընդգծել Է նա:\n«Արդեն միայն ուշադրության առնելով «Իսլամական պետությունը»՝ Թուրքիայի ռազմական գործողությունը տանում Է նոր անորոշության»,-նշել Է Մերկելը: «Դա անորոշության Է տանում այնտեղ, տարածաշրջանում ու Եվրոպայում»,-հայտարարել Է Մերկելը, հավելելով, որ Անկարայի գործողության հետեւանքով ԻՊ-ի կալանավորված մասնակիցները կարող են հայտնվել ազատության մեջ, հաղորդել Է ՏԱՍՍ-ը:\n"
}