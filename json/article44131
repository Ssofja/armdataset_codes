{
    "title": "Ազգային ժողովում հակահամաճարակային գործողություններ կիրականացվեն",
    "text": " Նոր կորոնավիրուսի տարածմամբ պայմանավորված, Ազգային ժողովում հակահամաճարակային գործողություններ կիրականացվեն: Այս մասին «Ֆեյսբուք»-ի իր էջում գրել է ՀՀ Ազգային ժողովի աշխատակազմի ղեկավար-գլխավոր քարտուղար Տիգրան Գալստյանը:\n«ՀՀ Ազգային Ժողովի աշխատակազմը պլանավորել և հնարավորինս արագ իրականացնելու է հակահամաճարակային հետևյալ գործողությունները.\n\nՊատասխանատու վերաբերմունք առաջացած խնդիրներին:\nԲոլոր մասնաշենքերի եւ անցակետերի ախտահանում,\nԲոլոր աշխատակիցների ջերմության ստուգում օրական 3 անգամ,\nՎերջին ամիսներին արտերկիր մեկնած աշխատակիցներին տնային պայմաններում առցանց աշխատելու թույլտվություն,\nԴիմակների ձեռք բերում եւ անվճար տրամադրում աշխատակիցներին եւ պատգամավորներին,\nԲոլոր հնարավոր հարմար տեղերում ալկոգելերի տեղադրում,\nՃաշարանից օգտվելու պայմանների փոփոխություն,\nԲոլոր աշխատասենյակներում համաճարակից պաշտպանվելու տեղեկատվական նյութերի փակցնում, սենյակների անընդհատ օդափոխում»,- գրել է Գալստյանը:\n\nՀայաստանում այս պահին առկա է կորոնավիրուսի 8 հաստատված դեպք:\n"
}