{
    "title": "Ծիծեռնակաբերդի հուշահամալիրում առաջին անգամ կանցկացվի 11 ժամ տևողությամբ համերգային ծրագիր",
    "text": "Հայոց ցեղասպանության 105-րդ տարելիցի կապակցությամբ՝ ապրիլի 24-ին, Ծիծեռնակաբերդում առաջին անգամ կանցկացվի 11 ժամ տևողությամբ համերգային ծրագիր։ Այս մասին մամուլի ասուլիսին ասաց Երևանի քաղաքապետի տեղակալ Տիգրան Վիրաբյանը։\n«Այս պահին Ծիծեռնակաբերդում լայնածավալ ստեղծագործական, ադմինիստրատիվ և տեխնիկական աշխատանքներ են իրականացվում։ Ստեղծագործական և գեղարվեստական մասը լինելու է ուղիղ եթերում։ Առաջին անգամ է, որ Ծիծեռնակաբերդում անց է կացվելու 10-11 ժամ տևողությամբ համերգային ծրագիր»,- ասաց Վիրաբյանը։\n"
}