{
    "title": "Լուկաշենկոն հայտարարել է, որ իրեն պետք չէ վախեցնել ԱՄՆ-ով և ՆԱՏՕ-ով |tert.am|",
    "text": "tert.am: Բելառուսի նախագահ Ալեքսանդր Լուկաշենկոն հայտարարել է, որ Բելառուսում ձերբակալված ՌԴ քաղաքացիների հարցում իրեն պետք չէ վախեցնել ԱՄՆ-ով և ՆԱՏՕ-ով` ավելացնելով, որ «նրանք չեն նրանց այստեղ ուղարկել»: Այս մասին տեղեկացնում է sputnik.by կայքը:\n«Մենք կլուծենք այդ հարցը: Ոչ մի քաղաքականացում պետք է չլինի»,-հայտարարել է Լուկաշենկոն ընտրությունների ընթացքում անվտանգության ապահովմանը նվիրված նիստի ժամանակ:\nՆրա խոսքով` «մեզ պետք չեն ո՛չ քաղաքական, ո՛չ տնտեսական ներկայացումներ»:\n«Եվ հետևանքներով մեզ վախեցնել նույնպես պետք չէ: Մենք գիտենք բոլոր հետևանքների մասին: Պետք չէ մեզ վախեցնել ամերիկացիներով և ՆԱՏՕ-ականներով: Ո՛չ ամերիկացիները, ո՛չ էլ ՆԱՏՕ-ականներն են այստեղ 33 մարդ ուղարկել»,-հայտարարել է Լուկաշենկոն:\nՀիշեցնենք, որ լույս հուլիսի 29-ին Բելառուսի իրավապահ մարմինների աշխատակիցները ձերբակալել են արտասահմանյան մասնավոր ռազմական կազմակերպության 33 զինյալի:\nԱվելի ուշ պարզ էր դարձել, որ ձերբակալված արտասահմանցի զինյալները ռուսական «Վագների խումբ» մասնավոր ռազմական կազմակերպության անդամներ են:\nԱվելին՝ tert.am-ում\n"
}