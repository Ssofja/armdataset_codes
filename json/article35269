{
    "title": "ԱՄՆ Սենատը հաստատել է նախագահի՝ զինված ուժերն Իրանի դեմ օգտագործելու իրավունքը սահմանափակող բանաձևը |azatutyun.am|",
    "text": "azatutyun.am: Միացյալ Նահանգների Սենատը հինգշաբթի օրը հաստատել է բանաձևը, որը սահմանափակում է նախագահի՝ զինված ուժերն առանց Կոնգրեսի համաձայնության Իրանի դեմ ռազմական գործողությունների համար օգտագործելու իրավունքը: Բացի 47 դեմոկրատներից, բանաձևի օգտին է քվեարկել նաև 8 հանրապետական սենատոր:\nԱվելի վաղ փաստաթղթին հավանություն էր տվել Ներկայացուցիչների պալատը:\nՆախագահ Դոնալդ Թրամփն ավելի վաղ կոնգրեսականներին հորդորել էր չաջակցել փաստաթղթի ընդունմանը:\nԱկնկալվում է, որ նախագահը վետո կդնի բանաձևի վրա, և Սենատը դժվար թե հաղթահարի այն, քանի որ դրա համար կպահանջվի 67 ձայն:\n"
}