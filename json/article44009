{
    "title": "Տիխանովսկայայի շտաբում ուժայիններին պարգևատրելու մասին Լուկաշենկոյի հրամանագիրը «բելառուս ժողովրդի հանդեպ վիրավորանք» են որակել |tert.am|",
    "text": "tert.am: Բելառուսի ընդդիմության միացյալ շտաբի ներկայացուցիչ Մարիա Կոլեսնիկովան հայտարարել է, որ երկրի գործող նախագահ Ալեքսանդր Լուկաշենկոյի՝ ուժայիններին պարգևատրելու մասին հրամանագիրը գնահատում է որպես բելառուս ժողովրդի հանդեպ վիրավորանք և քայլ դեպի «ոստիկանական պետություն», գրում է ria.ru-ն։\n«Այսօր մենք լսել ենք, որ պարգևատրել են մոտ 300 ուժայինի։ Ես անձամբ դա գնահատում եմ որպես ամբողջ բելառուս ժողովրդի նկատմամբ վիրավորանք։ Բռնության և ագրեսիայի, մարդկանց մահվան այս շաբաթներից հետո պարգևատրում են այն մարդկանց, ովքեր ներգրավված են եղել դրանում։ Ես կարծում եմ, որ սա շատ մեծ քայլ է դեպի ոստիկանական պետություն։ Մենք մտադիր չենք հանդուրժել այդ փաստը»,- ասել է Կոլեսնիկովան «Եվրոռադիոյի» եթերում։\nՆրա խոսքով՝ ընդդիմության ծրագիրն է շարունակել գործող իշխանության դեմ «խաղաղ դիմադրությունը» և «չհամաձայնել իշխանության նետած կտորների հետ»:\n"
}