{
    "title": "Երեկվա ընթացքում մենք 3-4 կասկածել դեպք ենք ախտորոշել, բոլորի դեպքում թեստի պատասխանները բացասական են եղել․ Նիկոլ Փաշինյան",
    "text": "Հայաստանում կորոնավիրուսի կանխարգելման հանձնաժողովը այսօր ժամը 10-ն վարչապետ Նիկոլ Փաշինյանի ղեկավարությամբ նիստ է  անցկացրել: Նիստի ավարտին, խոսելով վարկված քաղաքացու և մեկուսացված քաղաքացիների առողջական վիճակի մասին, վարչապետը նշել է․\n«Նախ արձանագրենք, որ երեկվանից իրադրության նեգատիվ որևէ փոփոխություն չունենք, այսինքն՝ կորոնավիրուսով հիվանացության նոր դեպք չունենք։ Այս ընթացքում մի քանի կասկածելի դեպքեր ախտորոշվել են, և պատասխանները բացասական են։ Այս պահի դրությամբ մենք սպասում ենք 9 թեստերի պատասխանների և պատասխանները լինելուն պես հանրությանը կտեղեկացնենք»։\nՎարչապետը հորդորել է խուճապի չմատնվել, քանի որ սա հաղթահարելի հիվանդություն է, և առայժմ  միակ վարակված հիվանդը փաստացի բուժում չի ստանում, որովհետև ոչ մի բողոք, անգամ ջերմություն չունի։\n«Երեկվա ընթացքում մենք 3-4 կասկածել դեպք ենք ախտորոշել, բոլորի դեպքում թեստի պատասխանները բացասական են եղել։ Կարծում եմ՝ այսօրվա ընթացքում կկարողանանք թեստավորել մյուս ինը հոգուն։ Հասարակությունը կիմանա երկրորդ, վերջնական թեստի արդյունքները, որպեսզի չճշտված ինֆորմացիա չտանք»,- նշել է նա։\n"
}