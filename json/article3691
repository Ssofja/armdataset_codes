{
    "title": "Իրանում ՀՀ դեսպանն ընդունել է կենցաղային սպասարկման ոլորտի սարքերի արտադրության «Radteb Naghsh-e Jahan» ընկերության տնօրեն Մեհդի Ղանադնիյային",
    "text": "Իրանի Իսլամական Հանրապետությունում (ԻԻՀ) ՀՀ արտակարգ և լիազոր դեսպան Արտաշես Թումանյանն ընդունել է կենցաղային սպասարկման ոլորտի սարքերի արտադրության «Radteb Naghsh-e Jahan» ընկերության տնօրեն Մեհդի Ղանադնիյային: \nՎերջինս ՀՀ դեսպանին տեղեկացրել է Հայաստանում տնտեսական գործունեություն սկսելու իր ծրագրերի մասին: Այս մասին հայտնում է դեսպանության մամուլի ծառայությունը։\nԴեսպան Թումանյանը ներկայացրել է Հայաստանի գործարար միջավայրի առանձնահատկությունները, ԵԱՏՄ երկրների հետ առևտրային գործարքներ իրականացնելու հնարավորությունները:\nԸնկերության տնօրեն Ղանադնիյան հայտնել է, որ փետրվար ամսին ձեռնարկության պատվիրակությունը կմեկնի Հայաստան՝ տեղում ծանոթանալու տնտեսական գործունեության հնարավորություններին: \nՀՀ դեսպանը պատրաստակամություն է հայտնել նախնական փուլում աջակցել անհրաժեշտ տեղեկատվության ապահովման հարցում:\n"
}