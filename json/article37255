{
    "title": "Կիևը Նեթանյահուին առաջարկել է միջնորդ դառնալ ՌԴ-ի հետ բանակցություններում |tert.am|",
    "text": "tert.am: Իսրայելի վարչապետ Բենյամին Նեթանյահուն կարող է միջնորդ դառնալ Կիևի ու Մոսկվայի միջև բանակցություններում: Վարչապետին նման առաջարկ են արել ուկրաինական իշխանությունները, գրում է korrespondent.net-ը՝ Իսրայելում Ուկրաինայի արտակարգ և լիազոր դեսպան Եվգենի Կորնիյչուկի խոսքերին հղումով:«Մենք արդեն առաջարկել ենք Իսրայելի վարչապետին ներկայանալ որպես հնարավոր միջնորդ ստեղծված իրավիճակում, քանի որ նա լավ հարաբերություններ ունի ինչպես Ուկրաինայի նախագահ Վլադիմիր Զելենսկիի, այնպես էլ Ռուսաստանի նախագահ Վլադիմիր Պուտինի հետ: Ուրախ եմ տեղեկացնել, որ նա «ոչ» չի ասել: Նա նշել է, որ ուժերի սահմաններում կփորձի անել հնարավոր ամեն բան»,- ասել է Կորնիյչուկը:\n"
}