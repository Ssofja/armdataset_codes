{
    "title": "Կորոնավիրուսի շուրջ զարգացումներ, Հայաստան, 16․06․20 (թարմացվող)",
    "text": "20:25- Հունիսի 18-ին «Դոմոդեդովո» օդանավակայանից նախատեսված «Ռեդ Վինգս» ընկերության Մոսկվա-Երևան չարտերային թռիչքը տեղի կունենա ժամը՝ 18։00-ին։ [ՌԴ-ում ՀՀ դեսպանություն]20:20- Տեղի է ունեցել Հայաստանի և Լիտվայի առողջապահության նախարարներ Արսեն Թորոսյանի ու Աուրելիուս Վերիգայի առցանց տեսազրույցը, որին մասնակցել են երկու երկրների առողջապահության նախարարությունների պատասխանատուներ, փորձագետներ: Քննարկել են երկկողմ համագործակցության հնարավորությունները, նաև այս շաբաթ Լիտվայից ժամանող բժշկական թիմի այցի հետ կապված աշխատանքային հարցեր։19:30- Պարետի կողմից սահմանված նորմերի խախտման դեպքերով, հունիսի 15-ի դրությամբ, կայացվել է  3044 կազմակերպության գործունեության  դադարեցման որոշում, իրականացվել է 28 616 ստուգում, որից միայն 625-ը՝ նշված օրը:19:10- Այսօր Երեւանում եւ մարզերում արգելվել է շուրջ 7 տասնյակ տնտեսավարողի գործունեություն, այդ թվում՝ «Փեթակ» առեւտրի կենտրոնն՝ ամբողջությամբ, առեւտրի մեծ ու փոքր օբյեկտներ, դեղատներ ու անհատ ձեռնարկատիրությամբ զբաղվողներ։ [ԱԱՏՄ]14:45- Արսեն Թորոսյանը Հայաստանում ԱՄՆ դեսպան Լին Թրեյսիի, ԱՄՆ ՄԶԳ հայաստանյան առաքելության տնօրեն Դեբորա Գրիզերիի և ԱՄՆ ՄԶԳ ծրագրի ղեկավար Աստղիկ Գրիգորյանի հետ քննարկել է կորոնավիրուսային հիվանդության ներկայիս իրավիճակը։ Դեսպանը պատրաստակամություն է հայտնել աջակցելու Հայաստանին կորոնավիրուսի հաղթահարման հարցում։ Նշենք նաև, որ ԱՄՆ ՄԶԳ-ն Հայաստանին հատկացրել է աջակցություն անհրաժեշտ ՊՇՌ թեստեր, սարքեր, անհատական պաշտպանիչ միջոցներ ձեռք բերելու նպատակով։ [ԱՆ]13:35- Արտակարգ դրության իրավական ռեժիմի կանոնները խախտելու փաստերով մինչ օրս կազմվել է 35209  արձանագրություն, իսկ հունիսի 15-ին իրականացված արտակարգ ռեժիմով ծառայության ընթացքում հայտնաբերվել է իրավախախտման 1213 դեպք։ [ՀՀ ոստիկանություն]11:05- Արցախում հաստատվել է վարակի 1 նոր դեպք։Նոր հաստատված դեպքը Հադրութի շրջանից է։ [Արցախ/ Տեղեկատվական շտաբ]10:57- Մահվան դեպքերի վերաբերյալ հայտնում ենք, որ պացիենտները եղել են 81 (կին), 82 (տղամարդ), 65 (կին), 72 (կին), 70 (կին), 63 (տղամարդ), 86 (կին) և 88  (տղամարդ) տարեկան: Բոլորն ունեցել են ուղեկցող քրոնիկական հիվանդություններ։\nՆախորդ օրն արձանագրվել է մահվան 2 դեպք, երբ պացիենտների մոտ հաստատվել է կորոնավիրուսային վարակ, սակայն մահը վրա է հասել այլ հիվանդության պատճառով:  [ԱՆ]10:56- Թարմացվել է  16.06.2020թ․ ժամը 11։00-ին\nՀաստատված դեպքերի ընդհանուր քանակը - 17489 (+425)Առողջացածներ - 6571 (+293)Փաստացի բուժվողներ -10529Ընդհանուր թեստեր - 85556Մահվան ելքեր - 293 (+8)Մահվան ելքեր այլ պատճառով –96 (+2) [ԱՆ]\nԿորոնավիրուսի շուրջ զարգացումներ, Հայաստան, 17․06․20\nԿորոնավիրուսի շուրջ զարգացումներ, Հայաստան, 15․06․20 (թարմացվող)\n"
}