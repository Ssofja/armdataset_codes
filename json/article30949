{
    "title": "Քրդերի զինումը և Թուրքիային զենքի վաճառքի դադարեցումը |pastinfo.am|",
    "text": "pastinfo.am: ermenihaber.am-ի հաղորդմամբ՝ Թուրքիայի կողմից Սիրիայի հյուսիս-արևելքում իրականացվող «խաղաղության ակունք» ռազմական գործողությունը դադարեցնելու համար արևմուտքի երկրները հայտարարել են, որ դադարեցնում են սպառազինության մատակարարումը Թուրքիային:\nԸստ թուրքական աղբյուրի տեղեկությունների` եվրոպական երկրները դադարեցրել են զենքի վաճառքը Թուրքիային և ռազմատեխնիկական աջակցություն են ցույց տալիս Սիրիայում քրդական «Ժողովրդական ինքնապաշտպանական ջոկատներին» (YPG):\nՆշվում է, որ Ֆրանսիան, Անգլիան, Գերմանիան, Իսպանիան, Բելգիան, Շվեդիան, Ավստրիան, ինչպես նաև Իսրայելը և ԱՄՆ-ն վերջին սերնդի զենք-զինամթերք են մատակարարում քուրդ զինյալներին:\nԵրկրներ, որոնք դադարեցրել են զենքի վաճառը Թուրքիային`\nՄեծ Բրիտանիա\nԳերմանիա\nՖրանսիա\nԵրկրներ, որոնք կասեցրել են զենքի վաճառքը Թուրքիային`\nԻտալիա\nԿանադա\nՇվեդիա\nՀոլանդիա\nՆորվեգիա\nՖինլանդիա\nՉեխիա\nԹուրքական լրատվամիջոցների պնդմամբ` Արևմուտքը Սիրիայի զինյալ քրդերին մատակարարել է ներքոնշյալ զինատեսակները.\nԱՄՆ- «Javelin» հակատանկային հրթիռային համալիր, «Law» հակատանկային հրթիռային համալիր, «TOW» հրթիռ, M4 ինքնաձիգ, փոքր անօդաչու թռչող սարքեր, «Guardian» զրահապատ մեքենաներ, նռնականետեր, «M-14», «M-16» ավտոմատ գրոհային միազարկ հրացաններ, «Humvee» զրահապատ մեքենաներ և ականանետեր:\nԳերմանիա- գնդացիրներ, հետևակային հրացաններ, «MILAN» հակատանկային հրթիռներ\nԱնգլիա- նռնականետեր, հարձակողական զենքեր\nԻտալիա- «Benelli B76» տեսակի ատրճանակներ, հետևակայաին հրացաններ, հակահետևակային ականներ\nՇվեդիա- «LAW» նռնականետեր\nԱվստրիա-«Glock» ատրճանակներ\nԻսրայել- «Uzi» տիպի ատրճանակներ\nԲելգիա- «Browning Hi-Power» տիպի ատրճանակներ\nԿանադա – զրահապատ մեքենաներ\n"
}