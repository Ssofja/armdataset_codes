{
    "title": "Ռոբերտ Քոչարյանի աջակիցները հավաքվել են դատարանի բակում |news.am|",
    "text": "news.am: Երեւան քաղաքի ընդհանուր իրավասության դատարանի՝ Շենգավիթի նստավայրի բակում այսօր՝ մարտի 2-ին, հավաքվել են Ռոբերտ Քոչարյանի աջակիցները։\nԱյստեղ եկավ նաեւ պաշտպանության նախկին նախրար Սեյրան Օհանյանը, ով եւս անցնում է այդ գործով: «Շնորհակալ ենք, որ այստեղ եք, մեզ հետ եք: Ամեն երեքշաբթի մենք էստեղ աշխատանքի ենք գալիս: Գնանք, որովհետեւ երկար ենք մասնակցում: Դուք էլ գնացեք ամեն մեկդ ձեր խնդիրներով»,-ասաց նա:\nՆերկաները սկսեցին վանկարկել. «ազգ, բանակ, հաղթանակ»: Ակցիայի մասնակիցների ձեռքին կան պաստառներ. «Կորցրել են տունս Հադրութում, չեմ ուզում կորցնել հայրենիքս»:\nԴատարանի ներսում ընթանում է Ռոբերտ Քոչարյանի եւ մյուսների գործով դատական նիստը:\n"
}