{
    "title": "ՌԴ ԱԳՆ-ն գնահատել է Աֆղանստանում թալիբների իշխանությունը ճանաչելու հավանականությունը |tert.am|",
    "text": "tert.am: Ռուսաստանը չի շտապելու «Թալիբան» շարժմանն ահաբեկչական կազմակերպությունների իր ցանկից բացառելու և Աֆղանստանի նոր իշխանություններին ճանաչելու հարցում: «ՌԻԱ Նովոստի»-ի փոխանցմամբ՝ այս մասին հայտարարել է ՌԴ փոխարտգործնախարար Օլեգ Սիրոմոլոտովը:«Մտադիր չենք շտապել թալիբների շարժումն ահաբեկչական կազմակերպությունների ռուսական ցանկից բացառելու, ինչպես նաև նոր աֆղանական իշխանություններին ճանաչելու հարցում: Կողմնորոշվելու ենք՝ ելնելով Աֆղանստանի նոր իշխանությունների գործնական քայլերիվ և ՄԱԿ-ի Անվտանգության խորհրդի համապատասխան որոշումներից»,- ասել է դիվանագետը:Բարձրաստիճան պաշտոնյան հիշեցրել է, որ ներկա պահին թալիբների շարժումը հայտարարել է «մարտական գործողությունների ավարտի, կառավարական պաշտոնյաների և Աֆղանստանի քաղաքացիների համաներման մասին, որոնք աշխատել են ԱՄՆ-ի ՆԱՏՕ-ի զորակազմերի հետ, և անցել է հասարակական կարգի սահմանմանը:«Կարևոր ենք համարում նաև թալիբների շարժման վստահեցումն առ այն, որ այ թույլ չի տալ Աֆղանստանի տարածքի օգտագործումը երրորդ երկրների դեմ»,- ընդգծել է փոխնախարարը:\n"
}