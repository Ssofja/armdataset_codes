{
    "title": "Իտալիայում Հայաստանի դեսպանությունը հայտարարություն է տարածել կորոնավիրուսի տարածման վերաբերյալ։",
    "text": "Իտալիայում Հայաստանի դեսպանությունը հայտարարություն է տարածել` երկրում կորոնավիրուսի տարածման վերաբերյալ։\n«Հարգելի քաղաքացիներ,\nՏեղեկացնում ենք, որ նոր տիպի կորոնավիրուսի տարածումը զսպելու միջոցառումների շրջանակներում Իտալիայի կառավարության կողմից ընդունված որոշման համաձայն՝ մարտի 8֊ից մինչև ապրիլի 3-ը Լոմբարդիա նահանգում, ինչպես նաև Վենետո, Էմիլիա-Ռոմանիա և Պիեմոնտե նահանգների մի շարք համայնքներում\n(Parma, Piacenza, Rimini, Reggio-Emilia, Modena, Pesaro e Urbino, Venezia, Padova, Treviso, Alessandria, Novara, Verbano-Cusio-Ossola, Vercelli e Asti)\nկգործի մուտքի և ելքի հատուկ ռեժիմ:\nՄասնավորապես՝ որոշումը հորդորում է խուսափել տվյալ շրջաններ մուտք և ելք անելուց՝ բացառությամբ առողջության և աշխատանքի հետ կապված անհետաձգելի հատուկ դեպքերի:\n\"Անվտանգության գոտիներում\" դադարեցվում է բոլոր տեսակի ուսումնական հաստատությունների գործունեությունը,\nփակվում են հասարակական վայրերը, դահուկավազքերը, թանգարանները,\nլողավազանները, մարզասրահները, թատրոնները: Հետաձգվում են սպորտային, մշակութային, կրթական և այլ տեսակի միջոցառումները»,- ասված է հայտարարությունում։\n"
}