{
    "title": "Կորոնավիրուսի շուրջ զարգացումներ, Հայաստան, 20․05․20 (թարմացվող)",
    "text": "19:40-  Ժամանակն է՝ մտածենք կորոնավիրուսի դեմ մեր պայքարի և գործողությունների մեջ որոշակի սրբագրումներ անելու մասին: Մեր հաշվարկները ցույց են տալիս՝ եթե ոչինչ ընթացքի մեջ չփոխենք, մայիսի վերջին կունենանք մոտ 10 հազար հիվանդ, իսկ հունիսի կեսերին արդեն՝ 20 հազար: Ինչը նշանակում է, որ պետք է ձեռնարկենք ոչ այնքան այլ միջոցներ, այլ նորից պետք է վերանայենք մեր կիրառած միջոցառումները և հատկապես դրանց կիրառման որակն ու ծավալը։ [Նիկոլ Փաշինյան] |armenpress.am|19:16- Առաջիկա 7-10 օրվա ընթացքում նախատեսվում է Դամասկոս-Երևան չվերթը։ Հայաստան գալ ցանկացող ՀՀ քաղաքացիները պետք է նախապես գրանցվեն Սիրիայում ՀՀ դեսպանությունում։ Գրանցվելու և հավելյալ տեղեկատվություն ստանալու համար խնդրում ենք զանգահարել` +963 954 666 699։ [Սիրիայում ՀՀ դեսպանություն]17։07- ԱՆ քրեակատարողական 12 հիմնարկներում գտնվող դատապարտյալներից և կալանավորված անձանցից ոչ ոքի մոտ նոր տեսակի կորոնավիրուս չի հայտնաբերվել։ ՔԿՀ-ներից՝ «Վարդաշեն»-ում՝ ութ, «Հրազդան»-ում՝ երեք, իսկ «Նուբարաշեն»-ի մեկ աշխատակցի մոտ կորոնավիրուսի թեստի պատասխանը դրական է ստացվել։ Նրանցից ինն այս պահին ապաքինվել է և դուրս գրվել հիվանդանոցից։ |forrights.am|\n16։29- Վերջին երկու օրերին ԵՊՀ Արհեստակցական կազմակերպությունն ահազանգեր է ստանում, որ ԵՊՀ մասնաշենքերում և աշխատասենյակներում աշխատանքները կազմակերպվում են ՀՀ պարետի N 63 որոշման հավելված 4-ի մի շարք պահանջների խախտմամբ: Առողջ և անվտանգ աշխատանքային պայմաններ ունենալը ԵՊՀ յուրաքանչյուր աշխատողի սահմանադրական իրավունքն է, և դրա ապահովման պարտականությունն ամբողջ ծավալով կրում է գործատուն։ [ԵՊՀ Արհեստակցական կազմակերպություն]\n16։02-  Գեղարքունիքի մարզում հաստատվել է կորոնավիրուսային հիվանդության 6 նոր դեպք, ապաքինվել է ևս 4 մարդ: Մարզում ունենք կորոնավիրուսային հիվանդության հաստատված 290 դեպք, որից առողջացել են 119 քաղաքացի, արձանագրված մահերի թիվը 3 է: [Գեղարքունիքի մարզպետարան]\n15։52- Շինարարական ձեռնոց եւ բժշկական դիմակ արտադրող «Տավուշ տեքստիլ»-ի արտադրամասերից մեկում հաստատվել է կորոնավիրուսի 7 դեպք, հարակից 2 արտադրամաս փակվել է։ Աշխատակիցները թեստավորվում են։ Ինքնամեկուսացված են նաև վարակակիրների ընտանիքի անդամները։ Վարակի աղբյուրը պարզված է։ Այս պահին շատ անհանգստանալու կարիք չկա։  Տավուշի մարզում  այս պահին կա 31 վարակակիր։ [Տավուշի մարզպետ Հայկ Չոբանյան]\n15։47- Վերջին օրերին հանրային արձագանք է ստացել դպրոցներում դասագրքերի հանձնման հարցը։ Խնդիրը գտնվում է ուսումնական հաստատության տնօրենի գործառույթների տիրույթում: ԿԳՄՍ նախարարությունը կոչ է անում տնօրեններին դասագրքերի հանձնման գործընթացը կազմակերպել` խստորեն պահպանելով անվտանգության կանոնները`տարածքի ախտահանում, սոցիալական հեռավորության պահպանում, մարդկային կուտակումների բացառում: Ավարտական դասարաններում գրքերի հանձնման գործընթացը կարող է կազմակերպվել ատեստատներն ստանալու օրերին, իսկ մնացած դասարաններում` ըստ դպրոցի տնօրենության հայեցողության։ [ԿԳՄՍՆ]\n15։20- Կորոնավիրուսի տնտեսական հետևանքների չեզոքացման 10-րդ միջոցառման շրջանակում ՊԵԿ հաշվետվությունների ներկայացման էլեկտրոնային համակարգի միջոցով ուղարկվող դիմումների (այդ թվում` ճշտված) ներկայացման վերջնաժամկետը մայիսի 20-ն է: ՊԵԿ-ը հորդորում է հարկ վճարողներին, որոնք ստացել են ծանուցում` 10-րդ միջոցառման շահառու լինելու վերաբերյալ, միանվագ դրամաշնորհ ստանալու համար դիմումները ներկայացնել այսօր։\n14։33- Երևանի N49 մանկապարտեզն այսօր չի բացվել։ Աշխատողներից մեկի ջերմությունը բարձր է եղել: Դա արձանագրելուց հետո որոշվում է կայացվել թեստավորել ողջ անձնակազմին՝ կորոնավիրուսի վարակի առկայությունը հաստատելու կամ հերքելու համար: Թեստերի պատասխանները դեռ չկան։ |armtimes.com|\n14։16- Մայիսի 20-ի դրությամբ Գյումրու ինֆեկցիոն հիվանդանոցում կորոնավիրուսով 68 հիվանդ է բուժում ստանում, նրանցից 33-ը Շիրակի մարզի բնակիչ է։ Հիվանդանոցից մինչ օրս դուրս է գրվել 114 պացիենտ։ 27 հիվանդներ բուժվում են մայրաքաղաքում: Շիրակի մարզում այս պահին տնային ինքնամեկուսացման ցուցում ունի 221 քաղաքացի։ Հիվանդության անախտանիշ ընթաքով 62 պացիենտներ տեղափոխվել են հյուրանոցներ, նրանցից 48-ը Շիրակի մարզի բնակիչներ են։ Արձանագրվել է մահվան 7 դեպք։ [Շիրակի մարզպետարան]\n14։12- ԱԻՆ-ը շարունակում է ամենօրյա վարակազերծման գործընթացը հանրապետության բոլոր մարզերում և Երևանում: Ամենօրյա վարակազերծումներ են իրականացվում պոլիկլինիկաներում, բժշկական կենտրոններում, ծննդատներում, դեղատներում, բանկերում, վարկային կազմակերպություններում, շուկաներում, առևտրի կենտրոններում, սուպերմարկետներում և հանրային նշանակության այլ վայրերում։ Առավել մարդաշատ վայրերում վարակազերծում իրականացվում է մի քանի անգամ։ [ԱԻն]\n14։00- Քաղաքացիական և քաղաքական իրավունքների մասին միջազգային դաշնագրով և Մարդու իրավունքների եվրոպական կոնվենցիայով ստանձնած պարտավորությունների համաձայն՝ ԱՀ ԱԳՆ-ն ծանուցագրեր է ուղարկել համապատասխանաբար ՄԱԿ-ի Գլխավոր քարտուղարին և ԵԽ Գլխավոր քարտուղարին։ Ծանուցագրերում նշվում է, որ Արցախի Հանրապետության ողջ տարածքում արտակարգ իրավիճակ է մտցվել 2020 թ․ ապրիլի 12-ին 30 օր ժամկետով և երկարաձգվել մինչև հունիսի 11-ը: [ԱՀ ԱԳՆ]\n13։16- Համավարակի հնարավոր ռիսկերը չեզոքացնելու նպատակով այսօր ԱԺ շենքում իրականացվել է արտահերթ ախտահանում, որի անհրաժեշտությունն առաջացել էր նաև նախորդ օրը տեղի ունեցած բազմաթիվ միջոցառումների և աշխատանքային քննարկումների հանգամանքով։  [ԱԺ աշխատակզմի ղեկավար Տիգրան Գալստյան]\n13։12- Այսօր Տավուշի մարզի Նոյեմբերյան քաղաքում լուրեր էին պտտվում, որ գրանցվել է կորոնավիրուսով վարակման դեպք։ Լուրը հաստատեց Նոյեմբերյանի համայնքապետ Կարեն Աբազյանը։ Ըստ նրա՝ անձը թեստ է հանձնել, իսկ պատասխանը դրական է եղել։ Տղամարդու ընտանիքի անդամներն ինքանամեկուսացվել են։ Պարզվում է կոնտակատվոր անձանց շրջանակը։ |hetq.am|\n13։08- Կոտայքի մարզում հաստատվել է կորոնավիրուսային հիվանդության 7 նոր դեպք: Մայիսի 20-ի ժամը 11:00-ի դրությամբ Կոտայքի մարզում ունենք կորոնավիրուսային հիվանդության 507 հաստատված դեպքեր, որից առողջացել են 229 քաղաքացիներ, արձանագրված մահերի թիվը 10 է: [Կոտայքի մարզպետ Ռոմանոս Պետրոսյան]\n12։56- Հասարակական տրանսպորտում վարորդները, ինչպես նաև բոլոր ուղևորները պարտավոր են կրել անհատական պաշտպանության միջոցներ՝ բժշկական դիմակ և ձեռնոցներ։ Նշված պահանջների խախտման դեպքում ուղևորները կիջեցվեն, իսկ մեքենան վարորդի հետ միասին կուղեկցվի ոստիկանություն՝ համապատասխան նյութեր նախապատրաստելու համար։ [ՀՀ ոստիկանություն]\n12։41- Արտերկրից Հայաստան ժամանող ինքնաթիռների վայրէջքի ժամերին որոշ քաղաքացիներ շտապում են օդանավակայան՝ դիմավորելու իրենց հարազատներին։ Հայաստան ժամանած քաղաքացիները ավտոբուսներով ուղեկցվում են մեկուսացման վայրեր։ Հարազատներին դիմավորելու հնարավորություն և անհրաժեշտություն չկա։ Մարդկանց կուտակումներից զերծ մնալու և առողջության անվտանգության նկատառումներից ելնելով` կոչ ենք անում չգնալ օդանավակայան։ [ՀՀ Ոստիկանություն]\n11:38- Օրերս համացանցում հայտարարություն է տարածվել, ըստ որի՝ ռեստորանային համալիրների, հանդիսությունների սրահների սեփականատերերին ու աշխատակիցներին, երգիչ-երաժիշտներին, հանդիսավարներին, խոհարարներին, մատուցողներին և այլ մասնագիտությունների տեր անձանց կոչ էր արվում հավաք իրականացնել։ Արտակարգ դրության ժամանակ արգելվում է հավաքների կազմակերպումը, անցկացումը և դրանց մասնակցելը։ Կոչ ենք անում չխախտել Կառավարության որոշման պահանջները։ Ցանկացած խախտում կառաջացնի իրավական հետևանքներ։ [ՀՀ ոստիկանություն]\n11:03- Մահվան դեպքերի վերաբերյալ հայտնում ենք, որ պացիենտները եղել են 78 (տղամարդ), 65 (տղամարդ), 68 (տղամարդ) տարեկան և ունեցել են ուղեկցող քրոնիկական հիվանդություններ: [ԱՆ]\n11:02- Թարմացվել է 20.05.2020թ․ ժամը 11։00-ին\nՀաստատված դեպքերի ընդհանուր քանակը - 5271 (+230)Առողջացածներ - 2419 (+255)Փաստացի բուժվողներ -2758Ընդհանուր թեստեր - 44071Մահվան ելքեր - 67 (+3)Մահվան ելքեր այլ պատճառով –27 (+2) [ԱՆ]\n10։05- Հաստատվել են կորոնավիրուսի տնտեսական հետևանքների չեզոքացման 7-րդ և 8-րդ միջոցառումները: Կորոնավիրուսի տնտեսական հետևանքների մեղմման և երկրում պարենային անվտանգության հնարավոր բարձր մակարդակի ապահովման նպատակներից ելնելով`  ընդլայնվել են աջակցության մի շարք միջոցառումների շրջանակները, նախատեսվել են աջակցության այլ ձևեր։ [Արցախ/տեղեկատվական շտաբ]\nԿորոնավիրուսի շուրջ զարգացումներ, Հայաստան, 21․05․20 \nՆորություններ կորոնավիրուսի մասին, աշխարհ, 20․05․20\nԿորոնավիրուսի շուրջ զարգացումներ, Հայաստան, 19․05․20\n"
}