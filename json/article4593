{
    "title": "Պատգամավորները կստեղծեն խորհրդարանական հանձնաժողովին կից աուդիտի եւ վերստուգման ենթահանձնաժողով |news.am|",
    "text": "news.am: Ֆինանսավարկային եւ բյուջետային հարցերի մշտական խորհրդարանական հանձնաժողովին կից աուդիտի եւ վերստուգման ենթահանձնաժողովի ստեղծումը մի քանի նպատակ է հետապնդում։ Այս մասին ապրիլի 9-ին խորհրդարանի Ֆինանսավարկային եւ բյուջետային հարցերի մշտական հանձնաժողովի նիստում ասել է հանձնաժողովի նախագահ, «Լուսավոր Հայաստան» խմբակցության պատգամավոր Մանե Թանդիլյանը։\n«Այս ենթահանձնաժողովի նպատակն է պետական եւ տեղական բյուջեների կատարման արդյունավետության բարձրացումը սեփականության վերահսկողության ոլորտում, ինչպես նաեւ եկամուտների եւ փոխառությունների արդյունավետության բարձրացումը, հասարակությանը ժամանակին եւ անկանխակալ իրազեկումը»,- պարզաբանել է Թանդիլյանը։\nԱրդյունքում՝ խորհրդարանական հանձնաժողովը միաձայն դրական եզրակացություն տվեց աուդիտի եւ վերստուգման ենթահանձնաժողովի ստեղծման առաջարկությանը։\n"
}