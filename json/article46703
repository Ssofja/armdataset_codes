{
    "title": "Անհրաժեշտ է 5000 հոգու շրջանում կորոնավիրուսի ընտրանքային թեստ կատարել՝ հասկանալու հետագա ռազմավարությունը. Սմբատ Գոգյան",
    "text": "ԲՈԿ նախագահ Սմբատ Գոգյանը ֆեյսբուքյան գրառմամբ անդրադարձել է կորոնավիրուսի դեմ պայքարի հետագա ռազմավարությանը: Այս առիթով Գոգյանը գրել է.«Ժամանակն է 5000 թեստ տրամադրել ու պատահական ընտրանքային ստուգում իրականացնել։ Արդյունքում կունենանք վիրուսի տարածվածության հստակ պատկեր, ու ստացված թիվը կդառնա հետագա ռազմավարության մշակման ելակետ։Եթե պարզվի 10% վարակված է, ուրեմն տարածման դեմն առնել այլևս չի լինի, բայց դա նաև կնշանակի, որ մարդկանց ճնշող մեծամասնությունը հիվանդությունը թեթև է տանում։ Այս դեպքում կարելի է առանց ռիսկերի մեծ թվով մարդկանց ներգրավել բժշկական համակարգի հզորացմանը։Եթե ստացվի 1%, ուրեմն հիվանդությունը բավականաչափ լուրջ է, բայց տարածման տեմպը գցելու հնարավորություն կա։Ու վերջապես, պետք է հստակ հասկանալ, թե կրկնակի վարակումը ռեալ վտանգ է, թե ոչ»։\n"
}