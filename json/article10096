{
    "title": "Ադրբեջանի խորհրդարանը կառավարությանը կոչ է արել վերանայել Ֆրանսիայի հետ հարաբերությունները |1lurer.am|",
    "text": "1lurer.am: Ադրբեջանի խորհրդարանը երկրի կառավարությանը կոչ է անում վերանայել Ֆրանսիայի հետ քաղաքական ու տնտեսական հարաբերությունները Լեռնային Ղարաբաղի հարցով բանաձևի ընդունումից հետո՝ փոխանցում է РИА Новости-ն:\nԱդրբեջանի խորհրդարանի հայտարարության մեջ մասնավորապես ասվում է.\n«Ադրբեջանի և Ռուսաստանի նախագահների և Հայաստանի վարչապետի՝ 2020-ի նոյեմբերի 10-ին ստորագրված հայտարարությունը վերջ է դրել Լեռնային Ղարաբաղի հակամարտությանը: Այս եռակողմ հայտարարությունը նշանակում է ՄԱԿ-ի Անվտանգության խորհրդի ընդունած չորս բանաձևերի կատարում, որոնց հավանության է արժանացրել նաև Ֆրանսիան: Այս հայտարարությունը նույնպես ապահովել է միջազգային հեղինակավոր այլ կառույցների ընդունած փաստաթղթերի իրականացումը: Միլի Մեջլիսը հիշեցնում է, որ նոր իրողությունները պետք է ընդունվեն բոլորի կողմից»:\nԱդրբեջանի խորհրդարանը երկրի կառավարությանը դիմել է Ֆրանսիայի հետ հարաբերությունները վերանայելու առաջարկով:\nՓաստաթուղթը քվեարկության է դրվել և ընդունվել:  \n"
}