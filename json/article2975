{
    "title": "Ադրբեջանը Պետդումայի պատգամավոր Միլոնովին ընդգրկել է «սև ցուցակում»\r\n |azatutyun.am|",
    "text": "azatutyun.am: Ադրբեջանի ԱԳՆ հաղորդագրության համաձայն, Ռուսաստանի Դաշնության Պետական դումայի պատգամավոր Վիտալի Միլոնովը ներառվել է Ադրբեջան մուտք գործելու իրավունքից զրկված անձանց ցանկում:\n«Եդինայա Ռոսիա» կուսակցության անդամ Միլոնովը «սև ցուցակում» է հայտնվել Լեռնային Ղարաբաղ այցելելու համար:\nԱդրբեջանի ԱԳ նախարարությունը հայտարարել է, որ «Միլոնովը Լեռնային Ղարաբաղ է մեկնել Ադրբեջանի նկատմամբ Հայաստանի կատարած նոր ագրեսիայի պայմաններում, ինչը վնասում է Ադրբեջանի և Ռուսաստանի բարձր մակարդակով հարաբերություններին»:\nԲաքուն Միլոնովի այցը որակել է որպես անպատասխանատու քայլ, որը հակասում է Ադրբեջանի Հանրապետության տարածքային ամբողջականությունը ճանաչելու Ռուսաստանի Դաշնության պաշտոնական դիրքորոշմանը:\n"
}