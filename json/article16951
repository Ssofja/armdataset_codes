{
    "title": "Իտալիայում արտակարգ միջոցներ են. կարանտին է հայտարարվել 16 միլիոն բնակչությամբ շրջաններում |lragir.am|",
    "text": "lragir.am: Այսօր Իտալիայի կառավարությունը կորոնավիրուսի  տարածման կապակցությամբ որոշում է ընդունել մինչեւ ապրիլի 3-ը փակել Իտալիայի կենտրոնական եւ հյուսիսային 15 վարչական շրջանները, ներառյալ Լոմբարդիան: Այդ շրջաններում բնակվում է 16 միլիոն մարդ: Այդ շրջանների բնակիչները ճանապարհորդելու համար պետք է հատուկ թույլտվություն ստանան: Վարչապետ Ջուզեպպե Կոնտեն հայտարարել է, որ ամբողջ երկրում կփակվեն ուսումնական, հանրային նշանակության հաստատությունները:\nԸստ Իտալիայի կառավարության տվյալների, կորոնավիրուսից մահացել է 232 մարդ, վերջին 24 ժամում՝ 36 մարդ: Վարակի հաստատված դեպքերը շաբաթ օրվա դրությամբ կազմել են 5883:\n"
}