{
    "title": "Թուրքիայում կորոնավիրուսով վարակման դեպքերի թիվն անցել է 110․000-ը |ermenihaber.am|",
    "text": "ermenihaber.am: Ապրիլի 26-ի երեկոյան ամփոփված տվյալների համաձայն՝ Թուրքիայում նոր տեսակի կորոնավիրուսից մահացել է 99 մարդ։ Այս մասին Twitter միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nԳրառման մեջ նախարարը նշել է, որ 24 ժամվա ընթացքում իրականացված 30․177 թեստերի արդյունքում հաստատվել է կորոնավիրուսով վարակվելու 2․357 նոր դեպք։ Նույն ժամանակահատվածում գրանցվել է վարակակիրների մահվան 99 դեպք, ապաքինվել է ևս 3.558 մարդ։\nԸնդհանուր առմամբ Թուրքիայում համավարակից ապաքինվել է 29․140 հիվանդ, իսկ 1․776 հիվանդ գտնվում է վերակենդանացման բաժանմունքում։\nԱյսպիսով, ըստ վերջին տվյալների, Թուրքիայում արձանագրվել է կորոնավիրուսով վարակվելու 110․130 հաստատված դեպք և մահվան 2․805 դեպք։ Ընդհանուր առմամբ կատարված թեստավորումների թիվը հասել է 889․742-ի։\nՔոջան նաև նշել է, որ Թուրքիայում վերջին 20 օրերի ընթացքում  կորոնավիրուսով վարակման հաստատված դեպքերի ամենացածր ցուցանիշը գրանցվել է ապրիլի 26-ին։ \n"
}