{
    "title": "«Խելացի» անասնաֆերմա կառուցելու համար ներկայացվել է 231 հայտ\r\n\r\n |armenpress.am|",
    "text": "armenpress.am: Պետության կողմից իրականացվող «Փոքր և միջին խելացի անասնաշենքերի կառուցման, վերակառուցման և դրանց տեխնոլոգիական ապահովման պետական աջակցության ծրագրի» շրջանակներում 231 հայտ է ստացվել: Այս մասին մարտի 26-ին տեղի ունեցած մամուլի ասուլիսի ընթացքում ասաց ՀՀ էկոնոմիկայի նախարարի տեղակալ Տիգրան Գաբրիելյանը:\n«Պետության կողմից իրականացվող «Փոքր և միջին խելացի անասնաշենքերի կառուցման, վերակառուցման և դրանց տեխնոլոգիական ապահովման պետական աջակցության ծրագրի» շրջանակներում 231 հայտ է ներկայացվել: Մեծ մասը դիմել են երրորդ տիպի անասնաշենքեր կառուցելու համար: Դա խոսում է այն մասին, որ այն ֆերմերները, որոնք այսօր պահում են քիչ քանակի կենդանիներ, նրանք նպատակ ունեն այդ թիվը մեծացնելու, ինչը կայուն բիզնեսի երաշխիք է»,- ասաց Գաբրիելյանը:\nՓոխնախարարը նշեց, որ հայտերից 201-ը համապատասխանել են այն չափանիշներին, որոնք առաջարկվել են: 128-ը ստացել են հավաստագրեր, 29-ի հետ կնքվել են պայմանագրեր, 6-ն արդեն առաջին փուլով փոխհատուցվել են:\n"
}