{
    "title": "«Լուսավոր Հայաստան»-ի և Հայրենիքի փրկության շարժման ներկայացուցիչները քննարկել են երկրում ստեղծված իրավիճակը",
    "text": "«Լուսավոր Հայաստան» կուսակցության և «Հայրենիքի փրկության շարժման» ներկայացուցիչների միջև դեկտեմբերի 8-ին հանդիպում է կայացել: Այս մասին հաղորդագրություն է տարածել «Լուսավոր Հայաստան» կուսակցությունը: \n«Երեկ ուշ երեկոյան տեղի է ունեցել հանդիպում «Լուսավոր Հայաստան» կուսակցության և Հայրենիքի փրկության շարժման ներկայացուցիչների միջև, մասնակցությամբ՝ «Լուսավոր Հայաստան» կուսակցության նախագահ Էդմոն Մարուքյանի, ԱԺ «Լուսավոր Հայաստան» խմբակցության քարտուղար Գևորգ Գորգիսյանի, շարժման վարչապետի թեկնածու Վազգեն Մանուկյանի և ՀՅԴ Հայաստանի գերագույն մարմնի ներկայացուցիչ Իշխան Սաղաթելյանի։ Հանդիպման ընթացքում քննարկվել է երկրում ստեղծված իրավիճակը և հնարավոր ելքերը։ Կողմերը պայմանավորվել են շարունակել հանդիպումները»,- ասված է հաղորդագրության մեջ։\n"
}