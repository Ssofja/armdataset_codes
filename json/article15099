{
    "title": "Մինսկում «ՕՄՈՆ»-ը ցրել է մայրաքաղաքի կենտրոնում հավաքված ցուցարարներին. 20 մարդ ձերբակալվել է |tert.am|",
    "text": "tert.am: Մինսկում «ՕՄՈՆ»-ի ստորաբաժանումները ցրել են քաղաքի կենտրոնում հավաքված ցուցարարներին, բողոքի հերթական ցույցն անցկացնել պատրաստվող ընդդիմության 20 աջակից էլ ձերբակալվել է, հաղորդում է РИА Новости-ն:\nԱղբյուրի փոխանցմամբ՝ երբ ուժայինները մտել են Անկախության հրապարակ, հավաքված մարդկանց մի մասը փախուստի է դիմել, հատուկ ստորաբաժանումներն էլ շրջափակել են հրապարակը:\nԴեպի հրապարակ տանող կենտրոնական պողոտան կիսով չափ փակվել է, որից որոշ ժամանակ անց հրապարակից ոստիկանական ավտոբուսների շարասյուն է շարժվել:\n"
}