{
    "title": "Վրաստանում կորոնավիրուսով վարակի դեպքերը շարունակում են աճել |aliq.ge|",
    "text": "aliq.ge: Սեպտեմբերի 14-ի ժամը 10:00-ի դրությամբ՝ Վրաստանում կորոնավիրուսով վարակի 165 նոր դեպք է գրանցվել. ընդհանուր դեպքերի քանակը երկրում 2392 է: Այս մասին գրում է կառավարության կողմից ստեղծված stopcov.ge կայքը: \nՎրաստանում այսօր կորոնավիրուսից բուժվածների թիվն անփոփոխ է: Երկրում ընդհանուր հաշվով՝ վարակը հաղթահարել է 1369 մարդ: Վարակից երկրում մահացել է 19 մարդ:\nԱյս պահի դրությամբ՝ կարանտինային գոտում է գտնվում 5882 քաղաքացի, հատուկ ստացիոնար հսկողության տակ է 390 պացիենտ: Արտերկրից կորոնավիրուսով վարակված 41 քաղաքացի է տեղափոխվել Վրաստան բուժվելու նպատակով:\nՀիշեցնենք, որ Վրաստանում առաջին անգամ կորոնավիրուսով վարակի դեպք է հայտնաբերվել փետրվարի 26-ին:\n"
}