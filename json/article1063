{
    "title": "Թուրքիայում 1 օրում գրանցվել է կորոնավարակի 1458 դեպք |ermenihaber.am|",
    "text": "ermenihaber.am: Թուրքիայում հունիսի 25-ին կորոնավիրուսից (Covid-19) մահացել է 21 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆախարարը նշել է, որ 1 օրում արված 52․303 թեստի արդյունքում հաստատվել է կորոնավարակի 1.458 նոր դեպք։ Նույն ժամանակահատվածում գրանցվել է վարակակիրների մահվան 21 դեպք, իսկ ապաքինման 1.472 դեպք:\nԸստ պաշտոնական տվյալների` մինչև օրս համավարակից ապաքինվել է 165.706 մարդ, իսկ 941 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է վարակման 193․115, իսկ մահվան 5․046 դեպք։ Թեստավորումների թիվն էլ հասել է 3 մլն 135.424-ի։\n"
}