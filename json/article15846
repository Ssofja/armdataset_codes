{
    "title": "«Գազպրոմը» 15 տոկոսով իջեցրել է Վրաստանին մատակարարվող գազի գինը |azatutyun.am|",
    "text": "azatutyun.am: Պաշտոնական Թբիլիսին հայտարարում է, որ թարմացրել է ռուսական «Գազպրոմի» հետ համաձայնագիրը` առավել շահավետ պայմաններով:\nՄասնավորապես, ըստ Էկոնոմիկայի նախարար Նաթիա Տուրնավայի, ռուսական կողմը համաձայնել է գինը իջեցնել մոտ 15 տոկոսով:\n«Հաշվի առնելով ոլորտում աճող մրցակցությունը, ինչպես նաև միջազգային շուկայում նավթամթերքի գնանկումը՝ մենք վերանայեցինք գործող պայմանագիրը», - ըստ վրացական լրատվամիջոցների, ասել է Տուրնավան:\nՀստակ թվեր նախարարը չի նշել` պնդելով, թե դա կոմերցիոն գաղտնիք է, սակայն հավաստիացրել է, որ գազը կէժանանա մոտ 15 տոկոսով:\nՎրաստանը տարիներ շարունակ` 2006-2019 թվականներին, հրաժարվում էր ռուսական գազից` նախընտրելով վառելիքը գնել Ադրբեջանից:\n"
}