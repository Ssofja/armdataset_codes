{
    "title": "ՀՀ զինված ուժերը պատրաստ են հետ մղելու Ալիևի կազմակերպած ցանկացած սադրիչ գործողություն |armenpress.am|",
    "text": "armenpress.am: Ադրբեջանի նախագահը կարող է հայտարարել այն, ինչ կամենում է, բայց այդ հայտարարությունները իրականության հետ որևէ կապ չունեն: Այս մասին լրագրողների հետ ճեպազրույցի ընթացքում ասել է ՀՀ զինված ուժերի գլխավոր շտաբի օպերատիվ գլխավոր վարչության պետ - ԶՈՒ ԳՇ պետի տեղակալ, գեներալ-մայոր Էդվարդ Ասրյանը՝ անդրադառնալով Ադրբեջանի նախագահ Իլհամ Ալիևի օգոստոսի 17-ի հայտարարությանը Սյունիքի մարզի Սև լճի և Հայաստանի այլ տարածքների նկատմամբ հավակնությունների մասին:\n«Դա խեղաթյուրված պատմություն է, տեղեկատվություն է, որը մեզ համար հիմք չի հանդիսանում: Նրա հայտարարությունները ավելի են բարձրացնում մեր զգոնությունը, և մենք իր քաղաքական հայտարարության ներքո մեր դիրքերում, մեր սահմաններում պատրաստ ենք հետ մղելու նրա կազմակերպած ցանկացած սադրիչ գործողություն», - ընդգծել է գլխավոր շտաբի պետի տեղակալը:\n"
}