{
    "title": "Խստագույնս պահպանել օրենսդրական պահանջները. ԿԸՀ-ն կոչով դիմել է մասնակից քաղաքական ուժերին",
    "text": "ՀՀ կենտրոնական ընտրական հանձնաժողովը կոչով դիմել է 2021 թվականի հունիսի 20-ի արտահերթ ընտրություններին մասնակցող քաղաքական ուժերին, ընտրական գործընթացի բոլոր մասնակիցներին:\n«2021 թվականի հունիսի 7-ից մեկնարկում է Հայաստանի Հանրապետության Ազգային ժողովի 2021 թվականի հունիսի 20-ի արտահերթ ընտրությունների նախընտրական քարոզչությունը: Բոլորին մաղթելով արդյունավետ քարոզարշավ՝ կոչ ենք անում բոլոր կուսակցություններին (կուսակցությունների դաշինքներին), ընտրողներին և ընտրական գործընթացների բոլոր մասնակիցներին խստագույնս պահպանել ՀՀ ընտրական օրենսգրքի պահանջները: Հրապարակային ելույթներում և ցանկացած խոսքում, սոցիալական ցանցերում, քաղաքական և քարոզչական միջոցառումներին  բացառել վիրավորանքը, ատելությունը, թշնամանքի սերմանումը, բռնության կամ ատելության խոսքն ու քարոզը»,- ասված է ՀՀ կենտրոնական ընտրական հանձնաժողովի հաղորդագրությունում:\n"
}