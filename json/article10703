{
    "title": "Խորհրդակցություն՝ նվիրված ԱԻՆ աշխատակցի օրվան. լավագույնները պարգևատրվում են",
    "text": "Սեպտեմբերի 4-ին ՀՀ արտակարգ իրավիճակների նախարարությունում կայացել է ՀՀ ԱԻՆ աշխատակցի օրվան նվիրված խորհրդակցություն:\nԱյն մեկնարկել է նախարար Ֆելիքս Ցոլակյանի շնորհավորական խոսքով:\nՈղջունելով մասնակիցներին և խորհրդակցությանն առցանց մասնակցող մարզային փրկարարական վարչությունների պետերին՝ շնորհավորել է ԱԻՆ աշխատակցի օրվա կապակցությամբ՝ նրանց ցանկացել հնարավորինս քիչ աշխատանք և հնարավորինս մեծ հաջողություններ։\nՆախարարի խոսքով՝ արտակարգ իրավիճակների աշխատողները շատ կարևոր դերակատարում ունեն հասարակության կյանքում և հենց հասարակությունն է, որ պիտի տա արժանի գնահատականը:\nԿարևորելով փրկարարի աշխատանքը՝ նախարարը ընդգծել է, որ լավագույնները անշուշտ արժանի են խրախուսման, ինչն էլ ավելի պարտավորեցնող է:\nԱԻՆ աշխատակցի օրվա առթիվ, ծառայության ընթացքում ցուցաբերած արիության և նվիրումի համար, Հայաստանի Հանրապետության Նախագահի անունից, Ֆելիքս Ցոլակյանը պետական պարգևներ և արտահերթ կոչումներ է հանձնել:\n«Հայրենիքին մատուցած ծառայությունների համար» 2-րդ աստիճանի մեդալով են պարգևատրվել ԱԻՆ ՓԾ Վայոց ձորի մարզային փրկարարական վարչության պետ, փրկարարական ծառայության գնդապետ Հակոբ Յուրիկի Սարգսյանը և Տավուշի մարզային փրկարարական վարչության պետ, փրկարարական ծառայության գնդապետ Վահան Վլադիմիրի Փիրումյանը:\nԱրիության մեդալով են պարգևատրվել ԱԻՆ ՓԾ քաղաքացիական պաշտպանության վարչության քաղաքացիական պաշտպանության ուժերի հավաքական կենտրոնի թիվ 115 Տավուշի հատուկ օբյեկտների պահպանության հրշեջ-փրկարարական ջոկատի Չինարիի հատուկ օբյեկտների պահպանության հրշեջ-փրկարարական խմբի օղակի հրամանատար, փրկարարական ծառայության ավագ ենթասպա Նարեկ Լորիսի Աղասյանը և ԱԻՆ ՓԾ Տավուշի մարզային փրկարարական վարչության Տավուշի հրշեջ-փրկարարական ջոկատի վարորդ, փրկարարական ծառայության սերժանտ Վահե Սերոժի Գրիգորյանը:\nՄարտական ծառայության մեդալով է պարգևատրվել ԱԻՆ ՓԾ քաղաքացիական պաշտպանության վարչության քաղաքացիական պաշտպանության ուժերի հավաքական կենտրոնի թիվ 115 Տավուշի հատուկ օբյեկտների պահպանության ջոկատի թիվ 115/2 Չինարիի հատուկ օբյեկտների պահպանության հրշեջ-փրկարարական խմբի օղակի հրամանատար, փրկարարական ծառայության ենթասպա Սերգո Սեյրանի Պետրոսյանը և ԱԻՆ ՓԾ քաղաքացիական պաշտպանության վարչության քաղաքացիական պաշտպանության ուժերի հավաքական կենտրոնի թիվ 115 Տավուշի հատուկ օբյեկտների պահպանության ջոկատի թիվ 115/2 Չինարիի հատուկ օբյեկտների պահպանության հրշեջ-փրկարարական խմբի վարորդ-հրաձիգ, փրկարարական ծառայության ավագ սերժանտ Արմեն Անդրանիկի Մակարյանը:\nԽրախուսվել են 548 աշխատակիցներ՝ պատվոգրերով, շնորհակալագրերով, հուշանվերներով, ինչպես նաև պատվավոր, վաղաժամկետ և արտահերթ փ/ծ կոչման են արժանացել, խրախուսվել են նաև այլ գերատեսչությունների կողմից:\n"
}