{
    "title": "ՀՀ վարչապետ Նիկոլ Փաշինյանի ամփոփիչ ասուլիսը․ ուղիղ",
    "text": "Մեկնարկեց ՀՀ վարչապետ Նիկոլ Փաշինյանի մամուլի ասուլիսը: Ինչպես երեկ իր «ֆեյսբուք»-ի էջում գրել էր վարչապետը, նա կներկայացնի 100 փաստ նոր Հայաստանի մասին՝  արձանագրելով այն մասշտաբային փոփոխությունները, որոնք տեղի են ունեցել մեր երկրում:Նշենք, որ այսօր՝ մայիսի 8-ին, լրանում է Նիկոլ Փաշինյանի՝ ՀՀ վարչապետ ընտրվելու մեկ տարին։ Նախորդ տարի նույն օրը Ազգային ժողովի հատուկ նիստում Սերժ Սարգսյանի հետագա իշխանավարման դեմ պայքարը գլխավորող Նիկոլ Փաշինյանն ընտրվեց ՀՀ վարչապետ: Խորհրդարանի 1/3-ի կողմից ՀՀ վարչապետի պաշտոնում առաջադրված Փաշինյանի թեկնածությանը կողմ քվեարկեց 59 և դեմ՝ 42 պատգամավոր: \nԱվելի վաղ՝ մայիսի 1-ին, ԱԺ «Ելք» խմբակցության ղեկավարը խորհրդարանում չստացավ բավարար թվով ձայներ․ նրա օգտին քվեարկեց 45, դեմ՝ 56 պատգամավոր:\nԱյս իրադարձությունը հաջորդեց ՀՀ ողջ տարածքում ընթացող բողոքի ցույցերին՝ ընդդեմ  Սերժ Սարգսյանի վարչապետության, ով ԱԺ նիստում ընտրվեց ՀՀ վարչապետ, իսկ ապրիլի 23-ին հրաժարական ներկայացրեց։ Նշենք նաև, որ պաշտոնավարման այս ընթացքում Նիկոլ Փաշինյանը մեկ անգամ հրաժարական է տվել վարչապետի պաշտոնից՝ արտահերթ խորհրդարանական ընտրությունների հասնելու նպատակով։\n"
}