{
    "title": "ՍԴ նախագահը դեմ արտահայտվեց Ռոբերտ Քոչարյանի դիմումը բանավոր ընթացակարգով քննելուն. այն կքննվի գրավոր կարգով |news.am|",
    "text": "news.am: Սահմանադրական դատարանը գրավոր ընթացակարգով կքննի ՀՀ երկրորդ նախագահ Ռոբերտ Քոչարյանի եւ Երեւան քաղաքի առաջին ատյանի ընդհանուր իրավասության դատարանի դատավոր Դավիթ Գրիգորյանի դիմումների հիման վրա ՀՀ Քրեական օրենսգրքի 300.1-ին հոդվածի՝ Սահմանադրությանը համապատասխանության հարցը:\nՆշենք, որ դատավորներ Արեւիկ Պետրոսյանը եւ Հրայր Թովմասյանը միջնորդել էին դիմումը քննել բանավոր ընթացակարգով՝ հաշվի առնելով նաեւ գործի հասարակական հնչեղությունը։\nՄիջնորդությանը դեմ արտահայտվեցին ՍԴ նախագահ Արման Դիլանյանը, դատավորներ Երվանդ Խունդկարյանը, Էդգար Շաթիրյանը։\nՄիջնորդություն ներկայացնող Արեւիկ Պետրոսյանը մատնանշեց ՍԴ աշխատակարգի 67֊րդ կետը, որով գործի քննության ցանկացած փուլում անհրաժեշտության դեպքում կարելի է անցնել բանավոր ընթացակարգի եւ  ՍԴ֊ն ունեցել է նման պրակտիկա, երբ ՄԻՊ֊ի դիմումի մասով քննություն է իրականացրել բանավոր։\nՍԴ նախագահը դեմ արտահայտվելով բանավոր ընթացակարգի անցնելու վերաբերյալ Պետրոսյանի եւ Թովմասյանի ներակայացրած միջնորդություններին՝ նշեց. «Մեր հասարակության հիշողության մեջ, նաեւ իրավական հանրության մեջ ՍԴ-ի անկողմնակալության եւ անաչառության վերաբերյալ բոլոր պատկերացումները ձեւավորվել են բացառապես ՍԴ-ի կայացրած որոշումների բովանդակության հիմա վրա»։\nԴիլանյանն ասաց նաեւ, որ բանավոր ընթացակարգի անցնելու դեպքում գործի քննությունն անհարկի կձգձգվի։\nՀրայր Թովմասյանն էլ արձագանքեց գործի քննության ձգձգման մասին ՍԴ նախագահի խոսքին. «Եթե անհարկի ձգձգումների մասին էիք խոսում, պետք է բարի լիներ հուլիսի 7֊ին նշանակված նիստը հաջորդ տարվա մարտի 23֊ին չքննել։ Պետք էր ժամանակին կազմակերպել, որ այս գործը քննվեր»։\nՇարունակությունը՝ news.am-ում։ \n"
}