{
    "title": "Եվս 34 զինծառայողի ընտանիքներ հատուցում են ստացել. Զինծառայողների ապահովագրության հիմնադրամ",
    "text": "Զինծառայողների ապահովագրության հիմնադրամը ներկայացրել է հունիսի 21-ի դրությամբ շահառուների քանակի հաշվետվությունը:\nՀիմնադրամից հայտնում են՝ շահառուների թիվը փոփոխվել է. սեպտեմբերի 27-ին թշնամու կողմից սանձազերծված պատերազմի հետևանքով զոհված ևս 34 զինծառայողների ընտանիքներ հատուցում են ստացել։\nԱյսպիսով, հիմնադրամի հիմնական շահառուների թիվը 3943 է, որից 3527-ը՝ այս պատերազմի հետևանքով, 416-ը հիմնադրամի շահառու են դարձել նախքան 2020 թվականի պատերազմը:\nՀիմնադրամի «Կամուրջ» ծրագրով հատուցվել են 1463 շահառուներ:\n«Հարկ ենք համարում շեշտել, որ «Կամուրջ» ծրագրում նշված թիվը իրենից ներկայացնում է այդ ծրագրով երբևէ հատուցում ստացած բոլոր շահառուների թիվը, մինչդեռ նույն ծրագրով ներկայումս իրականացվող հատուցումների քանակը նվազել է՝ 545։ \nՏվյալ տեղեկատվությունը ենթակա է փոփոխման՝ կապված նոր հատուցումների և «Կամուրջ» ծրագրի ներքո զինծառայողի կարգավիճակի փոփոխմամբ»,- հայտնում են հիմնադրամից:\n"
}