{
    "title": "ՌԴ ԱԳՆ-ն հաստատել է, որ «Նովիչոկ» տեսակի նյութ երբեք չի արտադրվել ՌԴ-ում և ԽՍՀՄ տարածքում\r\n |tert.am|",
    "text": "tert.am: Ռուսաստանի դիրքորոշումն առ այն, որ երկրում երբևէ չի մշակվել «Նովիչոկ» մարտական թունավոր նյութը, մեկնաբանության կարիք չունի: РИА Новости-ի փոխանցմամբ՝ այս մասին հայտարարել է ՌԴ ԱԳՆ պաշտոնական ներկայացուցիչ Մարիա Զախարովան՝ սեպտեմբերի 23-ին կայացած ճեպազրույցի ժամանակ:\nԶախարովային խնդրել են մեկնաբանել, թե արդյոք ճիշտ է այն տեղեկությունը, որ ՌԴ-ում և ԽՍՀՄ-ում երբեք չի մշակվել և չի արտադրվել «Նովիչոկ» տեսակի նյութը, թե այն գոյություն ունեցել է այլ անվան տակ:\n«Մենք բազմից հայտարարել ենք, որ ո՛չ Խորհրդային Միությունում, ո՛չ Ռուսաստանում, ի տարբերություն Արևմուտքի երկրների, «Նովիչոկ» պայմանական անվան տակ որևէ նյութի գիտահետազոտական կամ փորձարարական աշխատանքներ երբեք չեն տարվել»,- ընդգծել է Զախարովան:\n"
}