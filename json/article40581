{
    "title": "ԲՀԿ ղեկավարի նկատմամբ ունեմ միմիայն հարգանքի, բարեկամական զգացում. Տիգրան Ուրիխանյան",
    "text": "Հաշվի առնելով լրատվամիջոցներով տարածվող մեկնաբանությունները հայտարարությանս վերաբերյալ, առաջարկում եմ որևէ ենթադրություն չանել։ Այս մասին Ֆեյսբուքի իր էջում գրել է ԲՀԿ խմբակցության՝ երեկ մանդատից հրաժարված պատգամավոր Տիգրան Ուրիխանյանը։\n«Հատուկ նշում եմ, որ ԲՀԿ ղեկավարի նկատմամբ ունեմ միմիայն հարգանքի, բարեկամական զգացում, որևէ կոնֆլիկտի մասին խոսակցությունները ծիծաղելի են, իսկ իմ որևէ այլ թիմի կամ մարդկանց հետ հնարված կապերի մասին հրապարակումները ոչ միայն գոյություն չունեն, այլև չեն կարող գոյություն ունենալ։\nԻմ միակ կապը ժողովրդի հետ է։ Իրադարձություններն իրենք հընթացս կթելադրեն արձագանքելու ժամանակագրությունը։\nԱմեն ինչ առջևում է։ Ծառայում եմ Հայաստանի Հանրապետությանը»,-գերլ է Ուրիխանյանը։\n"
}