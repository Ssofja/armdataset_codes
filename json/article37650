{
    "title": "Լիբանանի նախագահն ընդունել է կառավարության հրաժարականը\r\n |tert.am|",
    "text": "tert.am: Լիբանանի նախագահ Միշել Աունն ընդունել է կառավարության հրաժարականը: Ինչպես հայտնում է «Ալ-Ջազիրա» հեռուստաալիքը, երկրի ղեկավարը խնդրել է նախարարներին և վարչապետի շարունակել կատարել իրենց պարտականությունները՝ մինչև նոր կառավարության կազմավորումը:\nԿառավարության ողջ կազմով և իր հրաժարականի մասին վարչապետ Հասան Դիաբը հայտնել էր ժամեր առաջ: Այս որոշումը հետևել էր օրեր շարունակ չդադարող ցույցերի ընթացքում բնակիչների ներկայացրած պահանջներին: Ցուցարարները, որոնք ուրբաթ օրվանից ողողել են մայրաքաղաք Բեյրութի փողոցները, պահանջում էին կառավարության, խորհրդարանի հրաժարականներն ու բարեփոխումների իրականացում:\nԲողոքի ցույցի դուրս գալ մարդկանց ստիպել է օգոստոսի 4-ին Բեյրութի նավահանգստում տեղի ունեցած սարսափելի պայթյունը, որից հետո առանց այդ էլ ծանր տնտեսական և առողջապահական վիճակում գտնվող Լիբանանն, էլ ավելի տուժեց:\n"
}