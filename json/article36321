{
    "title": "Դեռ փոփոխություններ չկան. Georgian Airways-ը շարունակում է թռիչքներ իրականացնել դեպի Ռուսաստան |tert.am|",
    "text": "tert.am: Վրացական Georgian Airways ավիաընկերության օդանավերը շարունակում են թռչել դեպի Ռուսաստան և հակառակ ուղղություններով: Տոմսեր են վաճառվում նաև հուլիսի համար: Այս մասին «ՌԻԱ Նովոստի»-ին հայտնել են ընկերությունից:\n«Տոմսեր կարելի է ձեռք բերել առանց սահմանափակումների: Եթե փոփոխություններ լինեն, մենք կհայտնենք, դեռ փոփոխություններ չկան»,- հայտնել են ընկերությունից:Ինչպես ավելի վաղ հաղորդվել էր, Ռուսաստանի Դաշնության նախագահ Վլադիմիր Պուտինն ուրբաթ հրամանագիր է ստորագրել, որը ռուսական ավիաընկերություններին արգելում է հուլիսի 8-ից սկսած ՌԴ քաղաքացիներին փոխադրել Վրաստանի տարածք: Այս մասին ասվում է Կրեմլի հաղորդագրության մեջ:\nՆշվում է, որ հրամանագիրն ստորագրվել է Ռուսաստանի և նրա քաղաքացիների անվտանգության նկատառումներով և գործելու է ժամանակավոր:\n"
}