{
    "title": "Վրաստանում արձանագրվել է կորոնավիրուսի 240 նոր դեպք |factor.am|",
    "text": "factor.am: Վրաստանում արձանագրվել է կորոնավիրուսի 240 նոր դեպք: Այս մասին տեղեկատվությունը թարմացվել է կառավարության կողմից ստեղծված stopcov.ge հատուկ կայքում:\nՎերջին 24 ժամում երկրում կորոնավիրուսից ապաքինվել է 681 մարդ: Վերջին օր ու գիշերվա ընթացքում կորոնավիրուսից մահացել է 16 պացիենտ: Վերջին օր ու գիշերվա ընթացքում Վրաստանում կատարվել է 9 056 փորձարկում, այդ թվում 5 490-ը՝ հակագենի արագ թեստով, իսկ 3 566-ը՝ «Փի Սի Ար» թեստով:\nԸնդհանուր առմամբ Վրաստանում արձանագրված է կորոնավիրուսի 258 351 դեպք, այստեղից բուժվել է 249 709 մարդ, մահացել է 3 194 պացիենտ: Կարանտինի ռեժիմում գտնվում է 474 մարդ, ստացիոնարում դիտարկման տակ է 2 676 անձ, կլինիկական հյուրանոցներում բուժվում է 268 պացիենտ: Հիշեցնենք, հունվարի 31-ի տվյալներով, Վրաստանում արձանագրվել էր կորոնավիրուսի  479 նոր դեպք, ապաքինվել էր 491 պացիենտ:\n"
}