{
    "title": "Հայաստանը ՌԴ-ից ձեռք է բերելու 1 մլն դոզա պատվաստանյութ |armenpress.am|",
    "text": "armenpress.am: Հայաստանը Ռուսաստանի Դաշնությունից ձեռք է բերելու 1 մլն դոզա պատվաստանյութ: Այդ մասին կառավարության նիստում հայտարարեց վարչապետի պաշտոնակատար Նիկոլ Փաշինյանը՝ ավելացնելով, որ այդ հարցում կա պայմանավորվածություն։\n«Բանակցություններ են վարվում՝ նաև մյուս գործընկերներից շատ մեծ քանակներով պատվաստանյութ բերելու Հայաստան։ Եվ պատկերացրեք, բերենք այդ ամենը, պետական ահռելի միջոցները ծախսենք, և վերջում պարզվի, որ մենք սկզբունքորեն չենք պատվաստվում։ Կստացվի շատ վատ բան, կրկնակի, եռակի վատ էֆեկտ։ Այնպես որ, պատվաստանյութերի վերաբերյալ շահարկումներին պետք է ուշադրություն չդարձնել»,- ասաց Փաշինյանը։\nԱնդրադառնալով այն տեղեկություններին, որ Հայաստանը covid-ի դեմ պատվաստանյութ է բերել, որի ժամկետը մայիսին լրանում է, վարչապետի պաշտոնակատարն ասաց, որ ամեն ինչ ունի իր ժամկետը։ Եվ քաղաքացիները կպատվաստեն միայն պիտանելիության ժամկետի մեջ գտնվող պատվաստանյութով։ \n"
}