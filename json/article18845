{
    "title": "ԱԺ ֆինանսավարկային հարցերի հանձնաժողովի նախագահը հանդիպել է Արցախի ԱԺ պատվիրակության հետ",
    "text": "ԱԺ «Լուսավոր Հայաստան» խմբակցության պատգամավոր, ԱԺ ֆինանսավարկային և բյուջետային հարցերի մշտական հանձնաժողովի նախագահ Արկադի Խաչատրյանը հանդիպել է Արցախի ԱԺ ֆինանսաբյուջետային և տնտեսական կառավարման հարցերի մշտական հանձնաժողովի նախագահ Արթուր Հարությունյանի և նրա գլխավորած պատվիրակության հետ:\n«Այսօր աշխատանքային հանդիպում ունեցանք Արցախի ԱԺ ֆինանսաբյուջետային և տնտեսական կառավարման հարցերի մշտական հանձնաժողովի նախագահ Արթուր Հարությունյանի և նրա գլխավորած պատվիրակության անդամների հետ:\nՀանդիպման ընթացքում քննարկեցինք Արցախում ստեղծված հետպատերազմյան տնտեսական իրավիճակը, ֆինանսական համակարգին վերաբերող, ինչպես նաև տնտեսական, սոցիալական և այլ բնույթի արդի խնդիրները և դրանց լուծման հնարավոր ուղիները։\nՀանդիպման արդյունքում պայմանավորվեցինք շարունակել շփումները՝ ընթացիկ հարցերը համատեղ ջանքերով լուծելու պատրաստակամությամբ»,- ասել է Խաչատրյանը։\n"
}