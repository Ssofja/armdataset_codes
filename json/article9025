{
    "title": "Լինկևիչուսը ԼՂ հարցով առարկայական բանակցությունների հույս է հայտնել |armenpress.am|",
    "text": "armenpress.am: Լիտվայի Արտաքին գործերի նախարար Լինաս Լինկևիչուսը հույս է հայտնել, որ ավելի քան 10 ժամ տևած քննարկումների արդյունքում կրակի դադարեցման համաձայնություն ձեռք բերելուց հետո Հայաստանն ու Ադրբեջանը կվերադառնան առարկայական բանակցությունների: Այս մասին Լիտվայի ԱԳ նախարարը գրել է «Թվիթեր»-ի իր միկրոբլոգում:\n«14 օր տևած ծանր մարտեր, արդյունքում զգալի կորուստներ, խաղաղ բնակիչների շրջանում զոհեր, տուժածներ: 10 ժամ տևած բանակցություններ: Հույս ունեմ, որ հրադադարը կպահպանվի և Հայաստանն ու Ադրբեջանը կվերադառնան առարկայական բանակցությունների՝ բարի կամքի ոգով և ԵԱՀԿ հովանու ներքո»,- նշել է Լինկևիչուսը:\n"
}