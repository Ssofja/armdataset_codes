{
    "title": "Գրիպի դեմ ճապոնական  դեղամիջոցը որոշակիորեն  արդյունավետ  է նաև կորոնավիրուսի նախնական փուլի ժամանակ․ Չինաստանի առողջապահության ոլորտի պաշտոնյաներ",
    "text": "Չորեքշաբթի օրը ճապոնական լրատվամիջոցներում հոդված էր հրապարակվել, ըստ որի` Չինաստանի առողջապահության ոլորտի պաշտոնյաները հայտարարել են, որ  Ճապոնիայում գրիպի նոր շտամի բուժման համար օգտագործվող նոր դեղամիջոցը արդյունավետ է նաև կորոնավիրուսով հիվանդ պացիենտների բուժման համար։\nՉինաստանի Գիտության ու տեխնոլոգիայի նախարարության ներկայացուցիչ Ժանգ Քսիմիմը հայտնել է, որ ֆավիպիրավիր դեղամիջոցի օգտագործումը, որը ստեղծվել է Ֆուջիֆիլմի դուստր կազմակերպության կողմից, արձանագրել է տվել ոգևորիչ արդյունք Ուհանում ու Շենժենում անցկացված փորձերի ժամանակ։ Փորձերի իրականացմանը մասնակցել է 340 հիվանդ։ \n «Այն շատ անվտանգ է ու արդյունավետ բուժման ընթացքում», - երեքշաբթի օրը լրագրողների հետ զրույցում ասել է Ժանգը։ \nՇենժենում բուժում անցնող հիվանդների մոտ միջինը 4 օր հետո թեստերը բացասական էին, եթե համեմատենք այն անձանց հետ, որոնք չեն անցել բուժումն այդ դեղամիջոցավ, ապա վերջիններիս մոտ պատասխանը բացասական էր միջինը 11 օր հետո, նշում է NHK ճապոնական հեռարձակողը։ \nԻ հավելումն, ֆավիպիրավիրով բուժումն անացած հիվանդների 91%-ի մոտ ռենտգենային ուսումնասիրությունները ցույց են տալիս թոքերի պատկերի բարելավում, մինչդեռ բուժումը չանցած հիվանդների մոտ այդ ցուցանիշը կազմում է 62%:\n\"Fujifilm Toyama Chemical\" կազմակերպությունը, որը 2014թ․ մշակել էր նաև «Ավիգան» անունով դեղամիջոցը, հրաժարվել է մեկնաբանություններից։\nՃապոնացի բժիշկները փորձնական կարգով օգտագործում են դեղորայքը կորոնավիրուսի թեթև ու միջին ախտանիշներ ունեցող հիվանդների բուժման համար, թեև Առողջապահության նախարարության պաշտոնյաները նշում են, որ ավիգանն արդյունավետ չէ ծանր վիճակում գտնվող հիվանդների համար։ \nՆույն տրամաբանությունն էր կիրառվում նաև, երբ կորոնավիրուսով ախտահարված հիվանդներին փորձում էին բուժել ՁԻԱՀ-ի ժամանակ կիրառվող լոպինավիր և ռիտոնավիր հակավիրուսային դեղամիջոցները, ավելացնում է աղբյուրը։ \n2016թ․՝ Գվինեա էբոլայի վարակի բռնկման ժամանակ, Ճապոնիայի կառավարությունը մատակարարել է ֆավիրապիր դեղամիջոցը։ Որպեսզի սկսի կորոնավիրուսով ախտահարված հիվանդների զանգվածային բուժումը ֆավիպիրավիրով, անհրաժեշտ է ստանալ կառավարություն թույլտվությունը, քանի որ այն ի սկզբանե նախատեսված է եղել գրիպի բուժման համար։ \nԱռողջապահության ոլորտի ներկայացուցիչներն ասում են, որ թույլտվությունը հնարավոր է ստանալ մայիսին, սակայն եթե կլինիկական փորձերի արդյունքները գան ավելի ուշ, թույլտվությունը ևս այս դեպքում կհետաձգվի։\nԱղբյուրը՝ theguardian.com\nԼիլիթ Հարությունյան\n"
}