{
    "title": "Ոստիկանները կանխել են ՀՀ կառավարության շենքի դիմաց քաղաքացու ինքնահրկիզման փորձը",
    "text": "«911» ծառայություն նոյեմբերի 29-ին, ժամը 14:16-ին տեղեկություն է հաղորդվել, որ ՀՀ կառավարության շենքի դիմաց քաղաքացին փորձում է ինքնահրկիզվել:\nԴեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատից մեկ մարտական հաշվարկ և հոգեբանական աջակցության բաժնի հոգեբանական խորհրդատվության գծով հրահանգիչը:\nՈստիկանության աշխատակիցները կանխել են Սիմոն Ա.-ի (ծնված՝ 1981 թ.) ինքնահրկիզման փորձը. վերջինս տեղափոխվել է ոստիկանության Կենտրոնականի բաժին:\n«Արմենպրես»-ը լրացուցիչ տեղեկություններ կճշտի դեպքի առնչությամբ։\n"
}