{
    "title": "Ջրօգտագործողները պարտքեր ունեն. Սուրեն Պապիկյան |tert.am|",
    "text": "tert.am։ Վերջին ամիսներին ջրային ոլորտում ճգնաժամային կառավարում է իրականացվում: Այս մասին կառավարություն-ԱԺ հարցուպատասխանի ժամանակ հայտարարեց տարածքային կառավարման նախարար Սուրեն Պապիկյանը:\n«Պատճառը կրեդիտորական պարտքերն են, հսկայական քանակը, որը մեծ գումար է կազմել 2018թ.-ին: Մոտավորապես 7 միլիարդ: Սա էլեկտրաէներգիայի կուտակված պարտքն է, որովհետև մենք ջուր ենք մղում պոմպերի միջոցով:Շուրջ մեկ տասնամյակ ոչ մի լումա չի ծախսվել բարեկարգման համար: Ամբողջը ներդրվել է պարտքերը մարելու համար: Ընթացիկ տարվա գումարը մարել է նախորդ տարվա պարտքը»,- ասաց Սուրեն Պապիկյանը:Ըստ նրա՝ ջրօգտագործողների ընկերություններն ունեցել են այլ պարտավորություններ ևս, բայց այսօր ջրօգտագործողները կանգնած են խնդրի առաջ՝ բանկերից վարկ են վերցրել, որ խնդիրները լուծեն:\nՊապիկյանն ասաց, որ ինքը դիմել է կառավարությանը՝ դրամական միջոցներ տրամադրելու խնդրով, որպեսզի հասնեն զրոյական մակարդակի, ինչից հետո կգնահատեն ջրօգտագործողների այս տեսքով մնալու նպատակահարմարությունը:\n"
}