{
    "title": "Պոմպեոն կարգադրել է 8,1 մլրդ-ի զենք վաճառել Իրանին դիմակայելու համար |news.am|",
    "text": "news.am: ԱՄՆ պետքարտուղար Մայք Պոմպեոն կարգադրել է հավանություն տալ այն գործարքներին, որոնք ենթադրում են 8,1 մլրդ դոլարի զենքի վաճառք Հորդանանին, Սաուդյան Արաբիային եւ ԱՄԷ-ին` Իրանին դիմակայելու համար։ Այս մասին ասվում է գերատեսչության կայքում, տեղեկացնում է Gazeta-ն։\nԻնչպես նշվում է, խոսքը 22 չավարտված գործարքների մասին է այդ երկրների հետ։ ԱՄՆ-ի կողմից զենքի վաճառքն ուղղված է գործընկեր երկրների ինքնապաշտպանության ամրապնդմանը եւ իրանական ագրեսիայի զսպմանը։\n«Այդ վաճառքը կաջակցի մեր դաշնակիցներին ամրապնդել կայունությունը Մերձավոր Արեւելքում եւ օգնել զսպելու եւ պաշտպանվելու Իրանի Իսլամական Հանրապետությունից»,- ասվում է հայտարարությունում։\n"
}