{
    "title": "Իրանի արտգործնախարարը ժամանեց Թբիլիսի |azatutyun.am|",
    "text": "azatutyun.am: Տարածաշրջանային այցի շրջանակում Վրաստան է ժամանել Իրանի արտգործնախարար Մոհամադ Ջավադ Զարիֆը։\nԹբիլիսիում այսօր Զարիֆը հանդիպումներ կունենա Վրաստանի վարչապետի, նախագահի, արտգործնախարարության բարձրաստիճան ներկայացուցիչների հետ։\nԻրանի դիվանագիտական գերատեսչության ղեկավարը Վրաստան է այցելում Ադրբեջանից, Ռուսաստանից, Հայաստանից հետո և նախատեսում է լինել նաև Թուրքիայում։\nԶարիֆն ավելի վաղ կողմ է արտահայտվել տարածաշրջանային վեցակողմ՝ Ռուսաստան, Իրան, Թուրքիա, Ադրբեջան, Վրաստան, Հայաստան, համագործակցության նախաձեռնությանը։\nՎրաստանի արտգործնախարարությունը հայտարարել էր, որ Ռուսաստանի հետ համատեղ ձևաչափի մասին խոսք անգամ լինել չի կարող, քանի դեռ Մոսկվան օկուպացրած է պահում երկրի տարածքների 20 տոկոսը։\n"
}