{
    "title": "Մեկ օրում Հայաստանից Արցախ է վերադարձել 351 տեղահանված. ՌԴ ՊՆ\r\n |1lurer.am|",
    "text": "1lurer.am: Օրվա ընթացքում հրադադարի ռեժիմի խախտում չի արձանագրվել: Ռուսաստանի խաղաղապահ զորակազմի զինվորականների դեմ սադրիչ գործողություններ չեն նկատվել: Այս մասին տեղեկանում ենք ՌԴ ՊՆ կայքից:\nՕրվա ընթացքում ռուս խաղաղապահներն ապահովել են Հայաստանի տարածքից 351 տեղահանվածների անվտանգ վերադարձն Արցախ: Ընդհանուր առմամբ, 2020-ի նոյեմբերի 14-ից մինչ օրս Արցախի իրենց նախկին բնակության վայր է վերադարձել 42718 մարդ:\nՌուսական խաղաղապահ զորակազմի մասնագետները շարունակումեն Արցախի տարածքի ականազերծումը: Մեկ օրվա ընթացքում Ստեփանակերտի երթևեկելի գոտիներում իրականացվել են ինժեներական հետախուզություն և ականազերծման աշխատանքներ: Մաքրվել են 15 հա տարածք, 4.6 կմ ճանապարհ, ստուգվել է 11 շենք, հայտնաբերվել և ոչնչացվել է 307 պայթյունավտանգ առարկա: Ընդհանուր առմամբ, Արցախում ականազերծման ընթացքում  չպայթած զինամթերքից մաքրվել են 262.97 հա տարածք, 99.9 կմ ճանապարհ, 434 բնակելի շենք, հայտնաբերվել ու ոչնչացվել է 8618 պայթյունավտանգ առարկա:\nՌուսաստանի խաղաղապահ զորակազմը, ԿԽՄԿ-ի և ՌԴ ԱԻՆ-ի ներկայացուցիչների հետ փոխգործակցությամբ, Արցախում շարունակում է ռազմական գործողությունների ժամանակ զոհվածների մարմինների որոնման ու փոխանցման աշխատանքները:\nԹեժ գծի աշխատանքների սկզբից մինչ օրս ստացվել է 528 հեռախոսազանգ: Բոլոր դիմումները փոխանցվել են կողմերի հաշտեցման կենտրոնի որոնողական խմբերին:\nԵրեկ նման դիմումների ստուգման ժամանակ որոնողական աշխատանքների արդյունքում Հադրութի շրջանում հայտնաբերվել և Արցախի վարչակազմին է փոխանցվել Հայաստանի երկու բնակիչ:\n"
}