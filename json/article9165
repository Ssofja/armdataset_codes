{
    "title": "Քաղաքական անցյալին վերադարձ չի կարող լինել. տեղի է ունեցել «Ժառանգություն»-ՀՅԴ հանդիպումը",
    "text": "«Ժառանգություն» կուսակցության գրասենյակում այսօր՝ հուլիսի 3-ին, տեղի է ունեցել ՀՅԴ-ի նախաձեռնած քաղաքական հանդիպումը:«Ժառանգությունից» հայտնում են, որ հանդիպմանը «Ժառանգություն»-ից մասնակցում էին կուսակցության նախագահ Անդրանիկ Գրիգորյանը, փոխնախագահ Նարինե Դիլբարյանը, Գործադիր մարմնի անդամներ Հայկ Գասպարյանը, Գագիկ Մարգարյանը, ՀՅԴ-ից՝ ԳՄ անդամներ Արծվիկ Մինասյանը, Լիլիթ Գալստյանը եւ Արմենուհի Կյուրեղյանը:Հանդիպման ընթացքում քննարկվեցին համատեղ գործունեության հնարավոր ուղղությունները, համագործակցության եզրեր ընտրվեցին դատաիրավական բարեփոխումները, ընտրական օրենսգրքի եւ կուսակցությունների մասին օրենքի փոփոխությունները:Նշվեց, որ Արցախի եւ Հայաստանի հետագա առավել սերտ գործակցության հարցում երկու կուսակցությունների դիրքորոշումները ընդհանուր են, եւ քաղաքական անցյալին վերադարձ այլեւս չի կարող լինել:\n"
}