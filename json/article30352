{
    "title": "Թրամփը վստահեցրել է՝ ԱՄՆ յուրաքանչյուր բնակչի համար հասանելի կլինի COVID-19-ի պատվաստանյութը |armenpress.am|",
    "text": "armenpress.am: ԱՄՆ նախագահ Դոնալդ Թրամփը հայտարարել է, որ ԱՄՆ-ի յուրաքանչյուր  բնակչի համար COVID-19-ի պատվաստանյութը հասանելի կլինի 2021 թվականի ապրիլից: Այս մասին տեղեկացնում է «Ամերիկայի ձայն»-ի ռուսական ծառայությունը:\n«Ամեն ամիս կարտադրվի հարյուր միլիոնավոր չափաբաժին, և մենք ակնկալում ենք, որ հաջորդ տարվա ապրիլին բոլոր ամերիկացիները կստանան պատվաստանյութ»,-հայտնել է Թրամփը մամուլի ասուլիսին:\nՆա տեղեկացրել է, որ երբ լինի առողջապահության դաշնային մարմինների հաստատումը, ապա 24 ժամվա ընթացքում կսկսվի պատվաստանյութի բաշխումը:\n«Մոտ ապագայում մենք ունենալու ենք անվտանգ և արդյունվետ պատվաստանյութ, մենք կհաղթահարենք վարակը»,-խոստացել է ԱՄՆ նախագահը:\nԱվելի վաղ ԱՄՆ նախագահը հայտարարել էր, որ պատվաստանյութի հաստատումը կարող է լինել հոկտեմբերին: Որոշ փորձագետների կարծիքով, դա հավակնոտ ժամկետ է և քիչ հավանական են համարում:\n"
}