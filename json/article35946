{
    "title": "Էսպերը վստահեցնում է՝ ԱՄՆ-ը հարվածներ չի հասցնի Իրանի մշակութային օբյեկտներին |azatutyun.am|",
    "text": "azatutyun.am: Միացյալ Նահանգները հետևելու է զինված հակամարտության մասին օրենքներին և հարվածներ չի հասցնելու Իրանի մշակութային օբյեկտներին: Այս մասին հայտարարել է ԱՄՆ պաշտպանության նախարար Մարկ Էսպերը:\nՊենտագոնի ղեկավարը ձեռնպահ է մնացել այլ բացատրություններից, հաղորդում է Reuters լրատվական գործակալությունը:\nՈւրբաթ օրը Միացյալ Նահանգները Իրաքում օդային հարվածի միջոցով սպանեց իրանցի ազդեցիկ գեներալ Քասեմ Սուլեյմանիին: Հաջորդ օրը ԱՄՆ նախագահ Դոնալդ Թրամփը հայտարարեց, որ Իրանի կողմից հարձակման դեպքում Միացյալ Նահանգները հարվածներ կհասցնի 52 օբյեկտների, այդ թվում՝ մշակութային:\n"
}