{
    "title": "Վրաստանում ընթանում են քաղաքապետերի եւ պատգամավորների ընտրությունները |news.am|",
    "text": "news.am։ Թբիլիսիում եւ Վրաստանի որոշ շրջաններում ընտրատեղամասերը բացվել են տեղական ժամանակով 08:00-ին. երկրի քաղաքացիները պետք է ընտրեն քաղաքապետեր եւ պատգամավորներ:Անցկացվում են Վրաստանի խորհրդարանի եւ շրջանային սաքրեբուլոյի (տեղական խորդատվական մարմիններ)՝ Սաղարեջո, Ահմեթա, Ադիգենի, Օզուրգեթի, Չիաթուրա, Թքիբուլի, Ցխալթուբո եւ Զեսթաֆոնի շրջաններում միջանկյալ ընտրությունները. պայքարն ուղղված է յուրաքանչյուր շրջանում մեկ պատգամավորական մանդատին:\nԶուգահեռաբար ընթանում են Զուգդիդի, Չիաթուրա, Խուլո, Զեստաֆոնի եւ Մարնեուլի շրջանների քաղաքապետերի արտահերթ ընտրությունները:Այսօր տեղի ունեցող ընտրությունների ձայնի իրավունք ունի ավելի քան 402 հազար քաղաքացի, որը կազմում է 2018 թվականի վերջում նախագահական ընտրությունների ժամանակ գրանցված ընտրողների ընդհանուր թվի 11.4 տոկոսը:Թբիլիսիում կարող է քվեարկել շուրջ 44 հազար ընտրող, որոնք Մթացմինդայի շրջանից են:Քվեարկությունը տեղի կունենա ընդհանուր առմամբ 410 ընտրատեղամասերում:Ընտրությունների ընթացքին կհետեւեն ավելի քան 6.1 հազար դիտորդներ 49 տեղական կազմակերպություններից եւ 47 դիտորդներ 7 միջազգային կազմակերպություններից: Գործընթացը կլուսաբանվի 45 ԶԼՄ-ների շուրջ 2 հազար լրագրողների կողմից:Ընտրությունները կհամարվեն վավեր ընտրողների ցանկացած ծավալի մասնակցության դեպքում:Բոլոր ընտրություններում կհաղթի թեկնածուն, որը կհավաքի ընտրություններում մասնակցած քաղաքացիների ձայների կեսից ավելին: Եթե դա տեղի չունենա, ապա վերջնական արդյունքների հրապարակումից երկու շաբաթ անց կանցկացվի երկրորդ փուլը:\n"
}