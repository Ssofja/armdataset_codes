{
    "title": "Ուկրաինան կբացի ԽՍՀՄ հատուկ ծառայությունների գաղտնի արխիվները |tert.am|",
    "text": "tert.am։ Ուկրաինայի քաղաքացիները Խորհրդային Միության հատուկ ծառայությունների գաղտնի արխիվներ մուտք գործելու հնարավորություն կստանան: 1917-1991թթ. փաստաթղթերը կպահվեն Կիևի առանձին արխիվային հաստատությունում, գրում է tass.ru-ն:\nՆշվում է, որ մինչ այդ գաղտնի արխիվները պահվել են ուկրաինացի ուժայինների արխիվների հետ, այժմ դրանք կտեղավորեն Ազգային բանկի նախկին շենքերից մեկում:\n«Մուտք գործելու համար բավական է միայն դիմում և անձնագիր, թղթային քաշքշուկներ չեն լինի»,- վստահեցրել է Ուկրաինայի ազգային հիշատակի ինստիտուտի տնօրեն Վլադիմիր Վյատրովիչը:\nԻնստիտուտը նման որոշումն անվանել է ապակոմունիզացման հերթական փուլ: \n"
}