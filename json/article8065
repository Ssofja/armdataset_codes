{
    "title": "Ուկրաինայի նախագահը Վաշինգտոնում կհանդիպի Ջո Բայդենի հետ |armenpress.am|",
    "text": "armenpress.am: Միացյալ Նահանգների նախագահ Ջո Բայդենը օգոստոսի 30-ին Սպիտակ տանը կընդունի Ուկրաինայի նախագահ Վլադիմիր Զելենսկիին: Այս մասին ասել է ԱՄՆ նախագահի մամուլի քարտուղար Ջեն Պսակին՝ իր տարածած հայտարարության մեջ:\n«Նախագահ Բայդենն անհամբերությամբ է սպասում օգոստոսի 30-ին՝ Սպիտակ տանը ողջունելու Ուկրաինայի նախագահ Վլադիմիր Զելենսկիին: Այս այցը կհաստատի ԱՄՆ աներեր աջակցությունը Ուկրաինայի ինքնիշխանությանն ու տարածքային ամբողջականությանը, ինչպես նաև մեր սերտ համագործակցությունը էներգետիկ անվտանգության ոլորտում»,- հայտարարել է Պսակին:\n"
}