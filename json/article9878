{
    "title": "Գագիկ Ծառուկյանը երեկ չի ներկայացել հարցաքննության. ՔԿ |pastinfo.am|",
    "text": "pastinfo.am: ԲՀԿ խմբակցության ղեկավար Գագիկ Ծառուկյանը երեկ չի ներկայացել նախաքննական մարմին՝ հարցաքննության։ Այս մասին հարցմանն ի պատասխան՝ տեղեկացրեց Քննչական կոմիտեի տեղեկատվության եւ հասարակայնության հետ կապերի բաժնի պետի պաշտոնակատար Նաիրա Հարությունյանը. «Գագիկ Ծառուկյանը նախաքննական մարմնին երեկ հարցաքննության չներկայանալու պատճառների մասին չի հայտնել»։\nՀարությունյանը փոխանցեց նաեւ, որ հունիսի 11-ին Ծառուկյանն առձեռն ստացել է հարցաքննության կանչվելու մասին ծանուցումը:Հարությունյանի փոխանցմամբ՝ գործով դատավարական կարգավիճակ ունեցող անձինք չկան, եւ այլ պատգամավորներ չեն հրավիրվել հարցաքննության։\n"
}