{
    "title": "Հրադադարի համաձայնագիրը ստորագրվել է ոչ թե երկու, այլ երեք կողմի միջև. Եգիպտոսում ՀՀ դեսպանության պատասխանը՝ Ադրբեջանին\r\n |armtimes.com|",
    "text": "armtimes.com: Կահիրեում ՀՀ դեսպանությունը պատասխանել է Եգիպտոսում Ադրբեջանի դեսպանության ֆեյսբուքյան պաշտոնական էջում 2020 թվականի մայիսի 7-ին հրապարակված գրառմանը, որը «անհիմն և չապացուցված փաստերի ու տվյալների համախումբ է»:\n«Առաջին հերթին, Լեռնային Ղարաբաղի շրջանը երբեք անկախ Ադրբեջանի մաս չի կազմել, որը որպես պետություն ձևավորվել է 1918 թվականին Ռուսական Կայսրության կազմալուծման հետևանքով: Առաջին անկախ ադրբեջանական պետությունը երկու տարի է գոյատևել, որից հետո այն խորհրդայնացվել է 1920-ին:\nԵրկրորդ, գրառման մեջ չի խոսվում Ադրբեջանի ղեկավարության կողմից հարյուրավոր հայերի դեմ կազմակերպված դաժան կոտորածների մասին, ինչպես օրինակ Սումգայիթում և Կիրովաբադում 1988-ին, Բաքվում՝ 1990-ին:\nԵրրորդ, գրառումը նկարագրում է ԽՍՀՄ-ի առասպելական աջակցությունը Լեռնային Ղարաբաղի Հանրապետության պաշտպանական ուժերին և հայաստանցի կամավորներին Շուշիի ազատագրման պայքարում, որը տեղի է ունեցել 1992-ի մայիսին: Ինչպե՞ս կարող էր Խորհրդային Միությունը, որը գոյություն չուներ 1991-ից, օգնել ինչ-որ մեկին:Ավելին՝ Armtimes.com-ում։\n"
}