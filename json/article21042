{
    "title": "«Մեր երկիրը հարձակման է ենթարկվել իսլամիստների կողմից». Էմանուել Մակրոն\r\n |pastinfo.am|",
    "text": "pastinfo.am: Ֆրանսիայի Նիցցա քաղաքից, որտեղ այսօր առավոտյան եկեղեցում ահաբեկչական հարձակման հետևանքով երեք մարդ է զոհվել, քիչ առաջ Ֆրանսիայի նախագահ Էմանուել Մակրոնը հանդես եկավ կոչով, հայտարարելով այն մասին, որ Ֆրանսիան հարձակման է ենթարկվել իսլամիստների կողմից և, որ առաջիկա ժամերի ընթացքում, համապետական մոբիլիզացիա հայտարարելու մասին որոշում է կայացվել։ Դրա իրականացման նպատակով «Sentinelle» օպերացիայի շրջանակներում 3000-7000 ոստիկաններ կհսկեն երկրի ներսում պահպանվող անվտանգությունը։\nՆախագահ Մակրոնի կոչում մասնավորապես ասվում է. «Մեր երկիրը հարձակման է ենթարկվել իսլամիստների կողմից։ Այսօր առավոտյան Ֆրանսիայի երեք քաղաքացի զոհվեցին Նիցցայի Աստվածամոր տաճարում։ Կատարվածը բացահայտ կերպով խոսում է այն մասին, որ Ֆրանսիան հարձակման է ենթարկվում։ Այստեղ կանգնած ես իմ խոսքն ուղղում եմ երկրիս և աշխարհի բոլոր կաթոլիկներին՝ հայր Ամելիայի ողբերգական սպանությունից հետո, որ տեղի ունեցավ 2016 թվականի օգոստոսին, կաթոլիկ քրիստոնյաները մեր երկրում կրկին թիրախում են հայտնվել»։\n"
}