{
    "title": "ԵՄ առաջնորդները քառօրյա բանակցություններից հետո փոխզիջման եկան |azatutyun.am|",
    "text": "azatutyun.am: Եվրամիության առաջնորդները քառօրյա բանակցություններից հետո փոխզիջման են եկել կորոնավիրուսից տուժած երկրների տնտեսություններին սատարելու միջոցների վերաբերյալ:\nՄասնավորապես, պայմանավորվածություն է ձեռք բերվել օգնության փաթեթի չափի հետ կապված: Օգնության նախկին ծավալը, որ առաջարկել էին Գերմանիան ու Ֆրանսիան և որի շուրջ համաձայնություն չհաջողվեց ձեռք բերել, 500 միլիարդ եվրո էր: 390 միլիարդ եվրո փաթեթի քննարկման ընթացքում փոխզիջում գտնվեց:\nԱվստրիան, Դանիան, Ֆինլանդիան, Նիդերլանդները և Շվեդիան պաշտպանել են չվերադարձվող սուբսիդիաների կրճատումը: Ի սկզբանե նրանք պնդում էին, որ պետք է վարկեր, այլ ոչ թե սուբսիդիաներ տրամադրել՝ Իտալիայի նման երկրներին խրախուսելու ավելի վճռականորեն բարեփոխել իրենց տնտեսությունները:\nՀուլիսի 20-ը Բրյուսելում անցկացվող գագաթնաժողովի չորրորդ օրն էր, մինչդեռ այն ի սկզբանե երկօրյա էր հայտարարաված:\n"
}