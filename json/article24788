{
    "title": "Վարչապետը պարբերաբար տեղեկություններ է ստանում «1000 դրամների» հիմնադրամին պակաս վճարվող գումարների վերաբերյալ |armenpress.am|",
    "text": "armenpress.am: Նիկոլ Փաշինյանը պարբերաբար տեղեկություններ է ստանում «Զինծառայողների ապահովագրության հիմնադրամ»-ին չվճարվող կամ պակաս վճարվող գումարների վերաբերյալ:\nԱյս մասին ապրիլի 17-ին ՀՀ Ազգային ժողովում ասաց Փաշինյանը՝ պատասխանելով «Լուսավոր Հայաստան» խմբակցության պատգամավոր Արմեն Եղիազարյանի դիտարկմանը, համաձայն որի ստվերից ընկերությունները դուրս են գալիս, բայց հիմնադրամին 1000 դրամների վճարումների քանակը չի ավելանում:\n«Դա նորություն չէ, որ այդ հիմնադրամի հետ կապված վճարումների ամբողջականության խնդիր իրականում կա: Ես այդպիսի տեղեկություններ ստանում եմ պարբերաբար, որ 1000 դրամները միշտ չէ, որ ամբողջական վճարվում են, և կառավարությունը պետք է քայլեր ձեռնարկի այդ ուղղությամբ»,- ասաց Փաշինյանը:\n"
}