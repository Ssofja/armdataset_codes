{
    "title": "ՊԵԿ-ը ճանաչվել է տարվա լավագույն պետական կառույց",
    "text": "AAD ամենամյա 11-րդ մրցանակաբաշխության տարվա լավագույն պետական կառույց է ճանաչվել Հայաստանի Հանրապետության պետական եկամուտների կոմիտեն։ Այս մասին հաղորդագրություն է տարածել ՊԵԿ-ը:\n«Մրցանակը ստացել է ՊԵԿ գլխավոր քարտուղարի տեղակալ Արտակ Մանգասարյանը։ Նա նշել է, որ այս մրցանակը շատ պարտավորեցնող է: «Լավագույն ոլորտային բացառիկ բացահայտում» մրցանակը ստացել է ՊԵԿ մաքսանենգության դեմ պայքարի վարչությունը՝ թմրանյութերի տեղափոխման բացառիկ դեպքի բացահայտման համար (շուրջ 365 կիլոգրամ կշռող հերոին)։ Մրցանակը տրվել է ՊԵԿ մաքսանենգության դեմ պայքարի վարչության պետի տեղակալ Լևոն Գրիգորյանին»,- ասված է հաղորդագրության մեջ։\n"
}