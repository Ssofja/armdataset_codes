{
    "title": "ՀՀ-ում Գերմանիայի փոխդեսպանը չընդունեց «Արցախի կանանց նախաձեռնող խմբի» երեք անդամներին. մասնակիցները պատռեցին նամակը՝ ի նշան արհամարհանքի |pastinfo.am|",
    "text": "pastinfo.am: Հայաստանում Գերմանայի դեսպանատան դիմաց ավարտվեց «Արցախի կանանց նախաձեռնող խմբի» այսօրվա ակցիան:\nԴեսպանատնից ակցիայի մասնակիցներից հայտնեցին, որ փոխդեսպանը պատրաստ է ընդունել նրանցից միայն մեկին և ծանոթանալ նրանց նամակին:Նախաձեռնության համակարգողներից Լիանա Ադամյանն էլ պնդեց, որ փոխդեսպանը ընդունի ակիցիան համակարգող երեք անդամներին էլ, սակայն դեսպանատանից հայտնեցին, որ,համավարակով պայմանավորված, չեն կարող ընդունել երեքին էլ:\nԱկցիայի մասնակիցներն էլ պատռեցին նամակը, որը պետք է հանձնվեր փոխդեսպանին՝ ի նշան արհամարհանքի:\n«Արցախի կանանց նախաձեռնող խմբի» անդամները արդեն տևական ժամանակ է ակցիաներ են իրականացնում Հայաստանում գործող տարբեր դեսպանատների և միջազգային կառույցների դիմաց՝ պահանջելով համարժեք պատասխան տալ թուրքադրբեջանական տանդեմի ագրեսիան ընդդեմ Արցախի խաղաղ բնակիչների, կիրառել պատժամիջոցներ Թուրքիայի և Ադրբեջանի հետ, ինչպես նաև հետագա ահաբեկչությունները կանխելու համար՝ ճանաչել Արցախի անկախոթյունը:\n"
}