{
    "title": "Մայիսի 1-ից մինչ հուլիսի 31-ը նախատեսվում է հայտարարել ամառային զորակոչ |hetq.am|",
    "text": "hetq.am: Պաշտպանության նախարարությունն առաջարկում է մայիսի 1-ից մինչև հուլիսի 31-ը ներառյալ հայտարարել ամառային զորակոչ։\nՆման նախագիծ է քննարկման ներկայացվել իրավական ակտերի նախագծերի միասնական կայքում։\nԸստ նախագածի՝ բանակ կզորակոչվեն Հայաստանի արական սեռի այն քաղաքացիները, որոնց 18 տարին լրանում է մինչև հունիսի 30-ը ներառյալ, ինչպես նաև այն քաղաքացիները, որոնց զորակոչից նախկինում տրված տարկետումը դադարում է մինչև հունիսի 30-ը ներառյալ:\nԱմառային զորակոչի շրջանակներում մինչև հուլիսի 31-ը ներառյալ կզորացրվեն նաև շարքային կազմի պարտադիր զինվորական կամ այլընտրանքային զինվորական ծա­ռա­յու­թյուն անցած զինծառայողները:\nԱմառային զորակոչից խուսափող Հայաստանի քաղաքա­ցիների տվյալներն ուղարկվելու են ոստիկանություն, իսկ զորակոչի ավարատից հետո` նրանց վերաբերյալ կազմված նյութերը՝ քննչական կոմիտեի կայազորային քննչական բաժիններ:\nՆշենք, որ շարքային կազմի պարտադիր զինվորական ծառայության զորակոչը հայտարարվում է Կառավարության որոշմամբ` տարվա ընթացքում ոչ պակաս, քան երկու անգամ:\n"
}