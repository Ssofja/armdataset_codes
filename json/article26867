{
    "title": "Այսօր Թբիլիսիում ընդդիմությունը մեծամասշտաբ բողոքի ակցիա կանցկացնի |aliq.ge|",
    "text": "aliq.ge: Այսօր՝ նոյեմբերի 8-ին, ժամը 15:00-ին Թբիլիսիում՝ խորհրդարանի շենքի դիմաց, «Պաշտպանիր քո ձայնը» կարգախոսով մեծամասշտաբ բողոքի ակցիա կանցկացվի:\nՀոկտեմբերի 31-ին կայացած խորհրդարանական ընտրությունների արդյունքում Վրաստանի 8 ընդդիմադիր կուսակցությունները, որոնք հաղթահարել են անցողիկ շեմը, չեն ճանաչում ընտրությունների արդյունքները և պատրաստվում են հրաժարվել մանդատներից: Բոլոր ընդդիմադիր կուսակցությունները պաշտոնապես արդեն հայտարարել են, որ չեն պատրաստվում մուտք գործել խորհրդարան: Ցույցի կազմակերպիչների համոզմամբ՝ օրեր առաջ տեղի ունեցած խորհրդարանական ընտրությունները կեղծվել են:\nԽորհրդարան մտնելուց հրաժարված «Միացյալ ազգային շարժում-միավորված ընդդիմություն-ուժը միասնության մեջ է», «Եվրոպական Վրաստան», «Լելո», «Գիորգի Վաշաձե-Ստրատեգիա աղմաշենեբելի», «Գիրչի», «Ալեկո Էլիսաշվիլի-քաղաքացիներ», «Շալվա Նաթելաշվիլի-Լեյբորիստական» կուսակցությունները պահանջում են ձևավորել նոր ընտրական հանձնաժողով և  նորից անցկացնել խորհրդարանական ընտրություններ:\nԼուսանկարը՝ 2019 թվականի հունիսյան ցույցերից:\n"
}