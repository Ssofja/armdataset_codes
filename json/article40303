{
    "title": "Արցախում բացվել է ռուս-թուրքական մոնիթորինգային կենտրոնը",
    "text": "Այսօր Աղդամում բացվել է ռուս-թուրքական համատեղ մոնիթորինգային կենտրոնը, որը հետևելու է Լեռնային Ղարաբաղում հրադադարի ռեժիմի պահպանմանը։ Այս մասին հայտնում է TACC-ը։\nԲացման արարողությանը մասնակցել են Ադրբեջանի պաշտպանության նախարար Զաքիր Հասանովը, Ռուսաստանի պաշտպանության փոխնախարար Ալեքսանդր Ֆոմինը, ինչպես նաև Թուրքիայի պաշտպանության փոխնախարար Յունուս Էմրե Կարաօսմանօղլուն։\nՀիշեցնենք, որ նոյեմբերի 11-ին հուշագիր է ստորագրվել ՌԴ և Թուրքիայի պաշտպանության նախարարների մակարդակով, որ կենտրոնը աշխատելու է բացառապես հեռավար ռեժիմով՝ օբյեկտիվ վերահսկման տեխնիկական միջոցների՝ ԱԹՍ-ների և այլ տեխնոլոգիաների կիրառմամբ, որ թույլ են տալիս որոշել ԼՂ-ում և առաջին հերթին՝ շփման գծում իրավիճակը:\nԱվելի վաղ ՌԴ ԱԳ փոխնախարար Սերգեյ Լավրովը հայտնել էր, որ կենտրոնը տեղակայվելու է Ադրբեջանի տարածքում՝ այն հատվածում, որը Լեռնային Ղարաբաղի մոտ չէ, որի շուրջ լրացուցիչ համաձայնեցում կլինի, սակայն այն նախկին հակամարտության տարածքում չի լինելու: \nԹարգմանությունը՝ Լիլիթ Հարությունյանի\n"
}