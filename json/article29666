{
    "title": "Նոր մանրամասներ. Միխայիլ Խաչատուրյանը բազմիցս դիմել է ՌԴ գլխավոր տեղակալի «օգնությանը» |shantnews.am|",
    "text": "shantnews.am: Քույրերի սպանված հայրը՝ Խաչատուրյան Միխայիլը, բազմիցս դիմել է Ռուսաստանի Դաշնության գլխավոր դատախազի տեղակալին, ինչպես նաև Հյուսիսարևելյան ադմինիստրատիվ շրջանի դատախազին՝ խնդրելով օգնել խուսափելու իր որոշ հանցագործությունների համար պատժից: Լրատվամիջոցների ձեռքն է անցել նամակագրությունը վերահսկող մարմնի բարձրաստիճան պաշտոնյաների հետ:\nՀետաքրքիր է, որ Խաչատուրյանի հետ զրույցը վարում է անցած տարի մահացած Ռուսաստանի Դաշնության գլխավոր դատախազի տեղակալ Սահակ Կարապետյանը: Հենց Կարապետյանին էր նա դիմում տարատեսակ խնդրանքներով:\nԱյնուհետև Միխայիլը կապ է պահել Հյուսիսարևելյան ադմինիստրատիվ շրջանի դատախազ Անրի Ռիզաևը: Միևնույն ժամանակ, նամակագրության մեջ նրանք իրար մի քանի անգամ անվանում են «եղբայր»՝ փոխանակելով շնորհավորանքներ և նվերներ: Սակայն Խաչատուրյանը չի մոռացել ավելի մեծ խնդրանքների մասին:\n«Բարի լույս, այսօր երեխաների հարցով Ալտուֆևսկիի հանձնաժողովին եմ, ի՞նչ անեմ»,- գրել է Խաչատուրյանը:\nՇուտով Խաչատուրյանը սկսել է ճնշում գործադրել Ռիզաևի վրա, որը ամեն կերպ փորձել է խուսափել աղջիկների հոր հետ խոսակցությունից, բայց վախենալով իր ղեկավարությունից, օգնել է նրան:\nՆրանք կարողացել են օգնել Խաչատուրյանին ոչ միայն աղջիկների, այլև վարորդական իրավունքի վկայականի պահպանման հարցում՝ չնայած նրա մի շարք խախտումներին:\n"
}