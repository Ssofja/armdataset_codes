{
    "title": "Չեխիայում կորոնավիրուսի պատճառով արտակարգ դրություն է հայտարարվել |tert.am|",
    "text": "tert.am: Չեխիայում արտակարգ դրություն է հայտարարվել կորոնավիրուսի պատճառով: ТАСС գործակալության փոխանցմամբ՝ այս մասին կառավարության նիստի ավարտին հայտարարել է երկրի վարչապետ Անդրեյ Բաբիշը:\n«Չեխիայում արտակարգ դրություն է սահմանվում հինգշաբթի 14:00-ից ըստ կենտրոնական եվրոպական ժամանակի (երևանյան 17:00): Այն կգործի 30 օր»,- ասել է գործիչը:  \nՆերկա պահին երկրում 96 հոգի հաստատվել է որպես կորոնավիրուսի վարակակիր:\nԻշխանություններն արգելել են նաև մուտքը երկիր կորոնավիրուսի տարածման օջախ հանդիսացող 13 պետություններից: Խոսքը Չինաստանի, Հարավային Կորեայի, Իրանի, Իտալիայի, Իսպանիայի, Ավստրիայի, Գերմանիայի, Շվեյցարիայի, Շվեդիայի, Նիդեռլանդների, Նորվեգիայի, Բելգիայի և Մեծ Բրիտանիայի մասին է: Չեխիայի քաղաքացիներին նույնպես արգելվել է այցելել այդ երկրներ:\n"
}