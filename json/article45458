{
    "title": "Այս ծանր և ցավալի հակամարտության պարագայում Վրաստանը կրկին կայունության կղզյակ է |24news.am|",
    "text": "24news.am: ТАСС գործակալությունը, հղում անելով Վրաստանի նախագահ Սալոմե Զուրաբիշվիլիի հայտարարությանը, հայտնում է, որ Վրաստանը հույս ունի դրական դերակատարություն ունենալ Անդրկովկասում խաղաղության հաստատման համար:\n«Չնայած տարածաշրջանային հակամարտությանը՝ կարողացել ենք ընտրություններ անցկացնել հանգիստ մթնոլորտում: Ընտրական գործընթացը խաղաղ ավարտ է ունեցել այն շրջաններում, որոնցում կողք կողքի բնակվում են հայկական և ադրբեջանական ծագում ունեցող մեր քաղաքացիները: Դա նշան է այն բանի, որ այս ծանր և ցավալի հակամարտության պարագայում Վրաստանը կրկին կայունության կղզյակ է, մի երկիր է, որտեղ շարունակվում են հանդուրժողականության և կովկասցիների համակեցության ավանդույթները:\nՀուսով ենք՝ կկարողանանք դրական դեր խաղալ տարածաշրջանում խաղաղության հաստատման հարցում, ինչը պարտադիր պայման է 3 երկրների ապագայի համար»,- նշվում է նախագահի հայտարարությունում:\n"
}