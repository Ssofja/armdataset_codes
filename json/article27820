{
    "title": "Լավրովը հեռախոսազրույց է ունեցել Ադրբեջանի նորանշանակ ԱԳ նախարար Բայրամովի հետ\r\n\r\n |azatutyun.am|",
    "text": "azatutyun.am: Հուլիսի 17-ին Ռուսաստանի ԱԳՆ նախարար Սերգեյ Լավրովը հեռախոսազրույց է ունեցել Ադրբեջանի նորանշանակ արտգործնախարար Ջեյհուն Բայրամովի հետ։\nԸստ ՌԴ ԱԳՆ-ի պաշտոնական կայքում տեղադրված հաղորդագրության՝ Լավրովը շնորհավորել է Բայրամովին պետական պատասխանատու պաշտոնին նշանակվելու կապակցությամբ, քննարկվել են երկկողմ հարաբերությունների հրատապ հարցերն ու տարածաշրջանային անվտանգությունը, Ադրբեջան-Հայաստան սահմանի ընթացիկ իրավիճակը։\nՆախարարները պայմանավորվել են հարցերի լայն օրակարգով շարունակել սերտ համագործակցությունը, ներառյալ կորոնավիրուսի և դրա հետևանքների դեմ հակազդեցության խնդիրները, ինչպես նաև երկու երկրների քաղաքացիներին աջակցություն ցուցաբելել հայրենիք վերադառնալու համար։\n"
}