{
    "title": "Ամուլսարի հանքի շահագործման դեմ ակցիային մասնակից 6 անձ է բերման ենթարկվել",
    "text": "Ամուլսարի հանքի շահագործման դեմ ակցիայի ժամանակ ցուցարարները փակեցին Բաղրամյան պողոտայի մի հատվածը: Ոստիկանները ուժով բացեցին ճանապարհը:  Infocom-ը Ոստիկանության հասարակայնության հետ կապերի բաժնի աշխատակցից պարզեց, որ  6 անձ բերման է ենթարկվել՝ «Վարչական իրավախախտումների վերաբերյալ» օրենսգրքի 182-րդ հոդվածով սահմանված արարքը կատարելու համար: Բերման ենթարկված ցուցարարները գտնվում են ոստիկանության Արաբկիրի բաժնում:\n"
}