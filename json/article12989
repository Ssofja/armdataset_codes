{
    "title": "ՈւԵՖԱ-ն «Ինտերին» եւ «Ռոմային» առաջարկել է հրաժարվել ԵԼ-ից, սակայն մերժում է ստացել |sport.news.am|",
    "text": "sport.news.am: ՈւԵՖԱ-ի նախագահ Ալեքսանդր Չեֆերինը իտալական «Ինտերին» եւ «Ռոմային» առաջարկել է հրաժարվել Եվրոպայի լիգայի 1/8 եզրափակիչից, որպեսզի առանց օրացույցի խախտման շարունակվի մրցաշրջանը, սակայն մերժում է ստացել երկու ակումբներից էլ, հաղորդում է Football Italia-ն։\nՈւԵՖԱ-ն հայտարարել է Եվրոպայի լիգայի 1/8 եզրափակիչի «Սեւիլիա» - «Ռոմա» եւ «Ինտեր» - «Խետաֆե» առաջին հանդիպումների հետաձգման մասին։ Կորոնավիրուսի համաճարակի պատճառով Իտալիայի օդային սահմանը փակ է։ Հանդիպումները պետք է տեղի ունենային մարտի 12-ին։\nԻտալիայի եւ Իսպանիայի առաջնությունները դադարեցվել են։\n"
}