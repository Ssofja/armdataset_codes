{
    "title": "Եվրոպան փորձում է արագացնել կորոնավիրուսի դեմ պատվաստումների տեմպերը |azatutyun.am|",
    "text": "azatutyun.am: Եվրոպան փորձում է արագացնել կորոնավիրուսի դեմ պատվաստումների արշավի տեմպերը՝ հուսալով, որ դա կօգնի դուրս գալ ստեղծված իրավիճակից: Բայց որոշ երկրներ պահանջել են ավելի շատ տեղեկություններ Pfizer/BioNTech-ի պատվաստանյութի վերաբերյալ, երբ Նորվեգիան հաղորդել է ենթադրաբար դրա հետ կապված մահվան 23 դեպքի մասին։\nՊատվաստվածների թվով Իտալիան համարվում է Եվրոպայում առաջինը, որտեղ արդեն ավելի քան 1 միլիոն պատվաստված մարդ կա, սակայն կարանտինային միջոցառումները չեն չեղարկվում. Լոմբարդիան, Սիցիլիան դեռ «կարմիր գոտիներ» են:\nԱվստրիան երրորդ անգամ երկարացնում է սահմանափակումները՝ մինչև փետրվարի 7-ը, վարակի բարձր տեմպերը նվազեցնելու նպատակով:\nՌուսաստանի մարզերում այսօրվանից սկսվում է բնակչության բոլոր շահագրգիռ խմբերի զանգվածային պատվաստումը: Ռուսաստանցիները կարող են անվճար պատվաստվել գրանցված երկու պատվաստանյութերից մեկով` Sputnik V-ով կամ EpiVacCorona-ով:\n"
}