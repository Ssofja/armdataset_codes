{
    "title": "Օտարերկրյա քաղաքացիները՝ սփյուռքահայ և օտարազգի դիմորդները ՀՀ ուսումնական հաստատություններ ընդունելության համար փաստաթղթերը կարող են ներկայացնել  առցանց",
    "text": "ՀՀ կրթության, գիտության, մշակույթի և սպորտի նախարարությունը, հիմք ընդունելով ՀՀ կառավարության 2011 թվականի ապրիլի 28-ի «Հայաստանի Հանրապետության բարձրագույն ուսումնական հաստատություններ օտարերկրյա քաղաքացիների, ինչպես նաև օտարերկրյա պետություններում գործող Հայաստանի Հանրապետության դիվանագիտական ծառայության մարմիններում աշխատող դիվանագետների ընտանիքների անդամների ընդունելության կարգը հաստատելու մասին» N 700-Ն և ՀՀ կառավարության 2011 թվականի օգոստոսի 25-ի «Հայաստանի Հանրապետության նախնական մասնագիտական (արհեստագործական) և միջին մասնագիտական ուսումնական հաստատություններում օտարերկրյա քաղաքացիների ընդունելության կարգը հաստատելու մասին» N 1295-Ն որոշումները, սկսում է օտարերկրացի և սփյուռքահայ դիմորդների փաստաթղթերի ընդունումը՝ 2020-2021 ուսումնական տարում ՀՀ նախնական մասնագիտական (արհեստագործական), միջին մասնագիտական և բարձրագույն ուսումնական հաստատություններում ընդունվելու համար:\nՕտարերկրյա քաղաքացիները՝ սփյուռքահայ և օտարազգի դիմորդները փաստաթղթերն առցանց պետք է ներկայացնեն ԿԳՄՍ նախարարություն հետևյալ ժամկետներում՝\n\nանվճար առկա ուսուցմամբ բակալավրի կրթական ծրագրով սփյուռքահայ դիմորդների ընդունելության համար.2020թվականի հուլիսի 13-ից մինչև օգոստոսի 25-ը ներառյալ.\nվճարովի առկա ուսուցմամբ բակալավրի ու անընդհատ և ինտեգրացված կրթական ծրագրերով ուսանելու համար.2020 թվականի հուլիսի 13-ից մինչև սեպտեմբերի 25-ը ներառյալ,\nվճարովի առկա ուսուցմամբ մագիստրոսի կրթական ծրագրով ուսանելու համար.2020 թվականի հուլիսի 13-ից մինչև հոկտեմբերի 9-ը ներառյալ,\nվճարովի հեռակա ուսուցմամբ բակալավրի և մագիստրոսի կրթական ծրագրերով ուսանելու համար.2020 թվականի հուլիսի 13-ից մինչև հոկտեմբերի 16-ը ներառյալ,\nվճարովի հետբուհական՝ ասպիրանտի կրթական ծրագրով ուսանելու համար.2020 թվականի հուլիսի 13ից մինչև դեկտեմբերի 10-ը ներառյալ,\nվճարովի առկա ուսուցմամբ նախնական մասնագիտական (արհեստագործական) և վճարովի առկա ուսուցմամբ միջին մասնագիտական ուսումնական հաստատություններում ուսանելու համար.2020 թվականի հուլիսի 13-ից մինչև օգոստոսի 25-ը ներառյալ,\nհեռակա ուսուցմամբ միջին մասնագիտական ուսումնական հաստատություններում ուսանելու համար2020 թվականի հուլիսի 13-ից մինչև նոյեմբերի 20 -ը ներառյալ,\nվճարովի առկա ուսուցմամբ նախապատրաստական բաժանմունքում ուսանելու համար2020 թվականի հուլիսի 13-ից մինչև նոյեմբերի 30-ը ներառյալ:\n\nՓաստաթղթերն առցանց ԿԳՄՍ նախարարություն ներկայացվում են`\n\nդիմորդի կողմից անձամբ կամ նրա լիազորված անձի կողմից\nբարձրագույն ուսումնական հաստատության կողմից,\nօտարերկրյա պետություններում Հայաստանի Հանրապետության դիվանագիտական ներկայացուցչությունների միջոցով.\n\nԴիմորդները ներկայացնում են հետևյալ փաստաթղթերը\n\nԴիմում` համաձայն կից ներկայացված ձևի,\nԴիմում-հարցաթերթիկ` համաձայն կից ներկայացված ձևի,\nբժշկական տեղեկանք` ընդհանուր առողջական վիճակի մասին (սույն տեղեկանքը կարող է տրված լինել նաև Հայաստանի Հանրապետության բժշկական կազմակերպությունների կողմից),\nանձնագրի պատճեն,\nսփյուռքահայ դիմորդների համար` ծննդյան վկայականի պատճեն` նոտարով վավերացված կամ մկրտության վկայականի պատճեն,\nկրթական աստիճանի վերաբերյալ ավարտական փաստաթղթի պատճենը (գնահատականներով)` թարգմանված և նոտարական, իսկ առանձին երկրների դեպքում` նաև միջազգային վավերացմամբ (ապոստիլ),\n3x4 չափսի 1 լուսանկար,\nինքնակենսագրություն (CV)` հայերենով, ռուսերենով կամ անգլերենով,\nհետբուհական մասնագիտական կրթություն ստանալու համար՝ ընտրած մասնագիտության թեմայով գիտական ռեֆերատ` 20 էջի սահմաններում, հայերենով, ռուսերենով կամ անգլերենով:\n\nԴիմորդները վերոնշյալ 1-9-րդ կետերով պահանջվող փաստաթղթերը սահմանված ժամկետներում պետք է ներկայացնեն առցանց՝ ԿԳՄՍ նախարարության [email protected] էլեկտրոնային հասցեին։\nԳիտելիքների գնահատման ընթացքում դիմորդները պարտավոր են 1-9-րդ կետերով պահանջվող փաստաթղթերի բնօրինակները ներկայացնել ԿԳՄՍ նախարարության արտաքին կապերի և սփյուռքի վարչություն կամ տվյալ ուսումնական հաստատություն:\nՀաշվի առնելով նոր տիպի կորոնավիրուսով (COVID-19) պայմանավորված համաճարակային իրավիճակը, սփյուռքահայ և օտարերկրյա դիմորդների գիտելիքների ստուգման ժամանակացույցը կարող է փոփոխվել:\nՀաշվի առնելով համաճարակային իրավիճակը Հայաստանի Հանրապետության տարածք մուտք գործող անձինք (այդ թվում՝ օտարերկրացի և սփյուռքահայ դիմորդներ) Հայաստանի Հանրապետության տարածք մուտք գործելուց հետո ենթակա են 14 օրյա ինքնամեկուսացման:\nԼրացուցիչ տեղեկությունների համար կարելի է դիմել ԿԳՄՍ նախարարության արտաքին կապերի և սփյուռքի վարչության հետևյալ բաժիններին՝\n\nսփյուռքի հետ կապերի բաժին (հեռ.+374 10-599-647)\nարտաքին կապերի բաժին (հեռ.+374 10-599-646)\n\nԱռավել մանրամասն՝ escs.am-ում\n"
}