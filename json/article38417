{
    "title": "ՌԴ արտգործնախարարը Ծիծեռնակաբերդում հարգանքի տուրք է մատուցել Հայոց ցեղասպանության զոհերի հիշատակին |1lurer.am|",
    "text": "1lurer.am: ՌԴ արտգործնախարար Սերգեյ Լավրովը Երևան կատարած այցի շրջանակում հարգանքի տուրք է մատուցել Հայոց ցեղասպանության զոհերի հիշատակին՝ ծաղիկներ խոնարհելով Ծիծեռնակաբերդի հուշահամալիրում:\nՀուշահամալիրում Սերգեյ Լավրովին դիմավորել է ՀՀ արտգործնախարարի պաշտոնակատար Արա Այվազյանը: Լավրովը և Այվազյանը ծաղկեպսակներ են դրել հուշահամալիրի պատին, ինչպես նաև ծաղկեփունջ՝ հուշահամալիրի անմար կրակի մոտ:\nԱյնուհետև Հիշողության պուրակում Այվազյանը և Լավրովը ջրել են այն եղևնին, որը ՌԴ արտգործնախարար Սերգեյ Լավրովը տնկել էր 2007-ին:\nԸնդհանուր առմամբ՝ պուրակում կա 200 ծառ, որոնք տարբեր տարիներին տնկել են հանրահայտ քաղաքական գործիչները:\n"
}