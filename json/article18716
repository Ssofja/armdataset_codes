{
    "title": "Մեքենաները կանգնեցրել են վրացական Կազբեկի մաքսակետում և թույլ չեն տվել մտնել Վրաստան |lragir.am|",
    "text": "lragir.am: Հայկական կողմը միջոցներ է ձեռնարկում՝ իրավիճակը պարզելու և ռուս-վրացական սահմանի չեզոք գոտում մնացած բեռնատարների մուտքը Վրաստան, այնուհետև Հայաստան ապահովելու ուղղությամբ։ Այս մասին ասաց Ռուսաստանում Հայաստանի դեսպանության մաքսային կցորդ Արամ Թանանյանը։\nՌուս-վրացական սահմանի չեզոք գոտում են մնացել դեպի Հայաստան ուղևորվող գյուղատնտեսական տեխնիկա և հանքարդյունաբերության ոլորտում կիրառվող պայթուցիկ սարքեր տեղափոխող բեռնատարները։ Մասնավորապես, գյուղտեխնիկան բելառուսական արտադրության տրակտորներն են։\nԹանանյանն ասաց, որ այս բեռները սահմանված ընթացակարգով հատել են Վերին Լարսի անցակետի ռուսական հատվածը, սակայն մաքսակետի վրացական հատվածում բեռները կանգնեցվել են։ «Մեքենաները կանգնեցրել են վրացական Կազբեկի մաքսակետում և թույլ չեն տվել մտնել Վրաստան՝ հստակ չնշելով այդ արգելքի պատճառները։ Եվ այդ բեռները ներկայում գտնվում են այնտեղ»,- ասաց Թանանյանը։\nՆրա խոսքով՝ բեռնափոխադրողները նշել են, որ նախկինում նման փոխադրումներ կատարվել են առանց խոչընդոտների։\nԱվելին՝ lragir.am-ում\n"
}