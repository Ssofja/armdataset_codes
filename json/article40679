{
    "title": "ԵՊՀ-ում կստեղծվի Լեզուների ուսուցման եւ թեստավորման կենտրոն |news.am|",
    "text": "news.am: ԵՊՀ հոգաբարձուների խորհրդի նիստում այսօր՝ դեկտեմբերի 26-ին, խորհրդի անդամները կողմ քվեարկեցին Լեզուների ուսուցման եւ թեստավորման կենտրոն ստեղծելու մասին որոշմանը։\nԵՊՀ ռեկտորի պաշտոնակատար ԳԵղամ Գևորգյանն ասաց, որ կենտրոնը ինքնաֆինանսավորվող ստորաբաժանում է լինելու, որոշ գումար թողնվելու է համալսարանին՝ տարածքի, լույսի դիմաց։ Կենտրոնը լեզուների ուսուցման ծառայություններ կմատուցի ինչպես ԵՊՀ ուսանողներին, այլ բոլոր քաղաքացիներին, որոնք պատրաստ կլինեն վճարել այդ ծառայության դիմաց։\nԿենտրոնի ղեկավարը կլինի ԵՊՀ Եվրոպական լեզուների և հաղորդակցության ֆակուլտետի անգլերենի թիվ 1 ամբիոնի վարիչ Մարգարիտա Ապրեսյանը։\nԱպրեսյանն ասաց, որ այստեղ լեզվի ուսուցում է իրականացվելու, ավելի մատչելի արժեքով, քան օրինակ այսօր կրկինուսույցների մոտ է իրականացվում։\n"
}