{
    "title": "Առաջարկում եմ պարտադիր դարձնենք գազաբալոնային համակարգերի ավտոմատ անջատման տեղադրումը բոլոր մեքենաների վրա․ Արսեն Թորոսյան",
    "text": "ՀՀ առողջապահության նախարար Արսեն Թորոսյանը Կառավարության նիստի ժամանակ հանդես եկավ երկու առաջարկությամբ։«Առաջարկում եմ պարտադիր դարձնենք գազաբալոնային համակարգերի ավտոմատ անջատման տեղադրումը բոլոր մեքենաների վրա, հաշվի առնելով, որ հիմնականում գազով են երթևեկում ՀՀ-ում և հենց դրա պատճառով է եղել զոհերի մեծ մասը։ Այսինքն արագ այրվել են և չեն հասցրել տարհանել, նույնիսկ օգնություն ցուցաբերելն է դժվար եղել։ Եվ երկրորդը առաջարկում եմ բոլոր Վրաստան երթևեկող մեքենաներին սահմանային անցակետեր մտնելուց առաջ բոլորին անխտիր ստուգել գերբեռնվածության համար, քանի որ սահմանապահները դա չեն կարողանում տեսնել․ մարդիկ իջնում են և ոտքով են անցնում անցակետը և անձանց բեռնվածությունը ստուգել չի լինում։ Պարտադիր թող ստուգվեն բոլոր մեքենաները, գոնե վթարի պարագայում տուժածների քանակը քիչ կլինի»,- ասաց նա։ Նիկոլ Փաշինյանն արձագանքեց, որ հարցը կքննարկեն։\n"
}