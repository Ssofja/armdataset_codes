{
    "title": "Ռուբեն Հայրապետյանի ընտանիքին պատկանող ՍՊԸ-ի տնօրենի կողմից գույք հափշտակելու փաստի առիթվ քրգործ է հարուցվել\r\n |azatutyun.am|",
    "text": "azatutyun.am: Փաստաբանի հաղորդման հիման վրա՝ ՀՖՖ նախկին նախագահ Ռուբեն Հայրապետյանի ընտանիքին պատկանող «Նորալուսին» ՍՊԸ-ի տնօրեն Հայկ Շահնազարյանի կողմից ընկերության առանձնապես խոշոր չափերով գույքը խարդախությամբ հափշտակելու փաստի առթիվ ՀՀ քննչական կոմիտեի հատկապես կարևոր գործերի քննության գլխավոր վարչությունում հարուցվել է քրեական գործ: Այս մասին հայտնում է Քննչական կոմիտեն:\nՔԿ-ից փոխանցում են, որ վերոնշյալ գործը միացվել է «Հարսնաքար» ռեստորանահյուրանոցային համալիրի գործադիր մարմնի ղեկավարի նկատմամբ առերևույթ կատարված ինքնիրավչության, նրան ազատությունից ապօրինի զրկելու, ֆիզիկական ուժեղ ցավ, հոգեկան ուժեղ տառապանք պատճառելու դեպքերի առթիվ քննվող քրեական գործին:\n"
}