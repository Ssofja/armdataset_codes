{
    "title": "Հայկական արտադրության ձեռքի նռնականետն այժմ գտնվում է սերիական արտադրության փուլում. ԲՏԱ նախարարություն",
    "text": "ՀՀ բարձր տեխնոլոգիական արդյունաբերության նախարարությունը «Ֆեյսբուքում» տեսանյութ է հրապարակել և կից գրել է.\n«Ձեզ ենք ներկայացնում Հայկական արտադրության ձեռքի նռնականետի ՕԳ-7Վ մարտական կրակոցը:\nՆախատեսված է հակառակորդի հետևակի և ռազմական տեխնիկայի խոցման համար։\nԱյն անցել է պետական փորձարկումներ, այժմ գտնվում է սերիական արտադրության փուլում։\nՆորարարական մշակումների հետ զուգահեռ, շատ կարևոր է նաև արդեն գոյություն և պահանջարկ ունեցող սպառազինության տեղական արտադրության կազմակերպումը՝ թե՛ տնտեսական, թե՛ ռազմավարական առումներով։\nՌազմարդյունաբերական համալիրի այս և այլ մշակումներին կարող եք ծանոթանալ մարտի 25-27-ը Երևանի Կ. Դեմիրճյանի անվան մարզահամերգային համալիրում անցկացվող #Արմհայթեք սպառազինության և պաշտպանական տեխնոլոգիաների միջազգային ցուցահանդեսի շրջանակներում»։\n"
}