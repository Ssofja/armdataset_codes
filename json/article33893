{
    "title": "Գյումրու թատրոնը տնօրենի թեկնածու է առաջադրել «ավելորդ ցնցումներից հեռու» մնալու համար |panarmenian.net|",
    "text": "panarmenian.net:  Գյումրու Վարդան Աճեմյանի անվան դրամատիկական թատրոնում լրատվամիջոցների մասնակցությամբ տեղի է ունեցել ընդլայնված ժողով, որի ժամանակ անձնակազմը հայտարարել է ապրիլի 26-ին թատրոնի տնօրենի թափուր պաշտոնի համար կայանալիք մրցույթում սեփական թեկնածուն ունենալու մասին։ Իսկ թեկնածուն թատրոնի գլխավոր ռեժիսոր, տնօրենի ժ/պ Լյուդվիգ Հարությունյանն է, հայտնում է «Առավոտը»:\n«Մենք մեր թեկնածուն ունենք, մենք պաշտպանում ենք մեր թեկնածուին և կարծում ենք, որ թատրոնն ավելորդ ցնցումներից, խնդիրներից հեռու պահելու համար ամենաճիշտ որոշումը սա է։ Լյուդվիգ Հարությունյանը տնօրեն աշխատելու փորձ ունի։ Մենք աջակցելու ենք նրան»,-ասել է ժողովրդական արտիստ Անահիտ Հարությունյանը։\nԴերասանները նշել են, որ իրենց դիրքորոշումը նախապես հայտնելու պատճառն այն է, որ երկու տարի առաջ զայրացրել էին իրենց՝ փորձելով թատրոն մտցնել ոչ ցանկալի թեկնածուի։\n«Այլ անձ այստեղ անելիք չունի»,-հայտարարել է թատրոնի անձնակազմը՝ հիշեցնելով, որ Գյումրու թատրոնի մասին աշխարհում նորից են սկսել խոսել․ այստեղ «ամեն ինչ իդեալական վիճակում է՝ թե՛ կազմակերպչական հարցերը, թե՛ բարոյահոգեբանական մթնոլորտը։\n"
}