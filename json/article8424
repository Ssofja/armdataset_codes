{
    "title": "Ժաննա Անդրեասյանը նշանակվել է ԿԳՄՍ նախարարի տեղակալ",
    "text": "ՀՀ վարչապետի որոշմամբ` ՀՀ աշխատանքի և սոցիալական հարցերի նախարարի տեղակալ Ժաննա Անդրեասյանն ազատվել է զբաղեցրած պաշտոնից։ Վարչապետի մեկ այլ որոշմամբ նա նշանակվել է ՀՀ կրթության, գիտության, մշակույթի և սպորտի նախարարի տեղակալ։ ՀՀ աշխատանքի և սոցիալական հարցերի նախարարությունը բարձր է գնահատում տիկին Ժաննա Անդրեասյանի ներդրումը սոցիալական պաշտպանության` հատկապես երեխաների իրավունքների պաշտպանության ոլորտում կարևոր և շրջադարձային բարեփոխումների իրականացման գործում։Շնորհակալություն ենք հայտնում տիկին Անդրեասյանին արդյունավետ համագործակցության համար և մաղթում նորանոր հաջողություններ կրթության և գիտության ոլորտում։\n"
}