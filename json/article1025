{
    "title": "Այն, ինչ նրանք ասում են, լարվածություն ստեղծելու նպատակ է հետապնդում. Իրանի ԱԳՆ-ն պատասխանել է բրիտանական նավին կանգնեցնելու մասին մեղադրանքներին |tert.am|",
    "text": "tert.am։ Իրանի արտգործնախարար Մոհամադ Ջավադ Զարիֆն արձագանքել է Հորմուզի նեղուցում 5 զինված իրանական նավի կողմից բրիտանական լցանավին կանգնեցնելու մասին մեղադրանքներին` հերքելով դրանք, գրում է Reuters գործակալությունը:\n«Այն, ինչ նրանք ասում և պնդում են, լարվածություն ստեղծելու նպատակ է հետապնդում և որևէ արժեք չունի»,- հայտարարել է Զարիֆը:\nԱվելի վաղ CNN հեռուստաալիքը հաղորդել էր, որ բրիտանական նավն իրանական կողմից հարձակման է ենթարկվել այն ժամանակ, երբ դուրս է եկել Պարսից ծոցից և ուղևորվել դեպի Հորմուզի նեղուց: Իսլամական հեղափոխության պահապանների կորպուսի անդամները հետապնդելով հասել են նավին՝ հրամայելով փոխել ուղղությունը: Դրան ի պատասխան բրիտանական կողմը պահանջել է, որ իրանական ուժերը չխանգարեն իրենց, բանավոր նախազգուշացում է հնչեցրել և դեպի իրանական լցանավն ուղղված զենք ցուցադրել, ինչից հետո իրանական նավերը ստիպված են եղել նահանջել:\n"
}