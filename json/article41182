{
    "title": "Չինական Չենդու քաղաքում պաշտոնապես փակվել է ԱՄՆ գլխավոր հյուպատոսությունը |tert.am|",
    "text": "tert.am: Չինաստանի Չենդու քաղաքում հուլիսի 27-ին՝ տեղի ժամանակով 10:00-ին (Երևանի ժամանակով 06:00), չինական կողմի պահանջով պաշտոնապես փակվել է ԱՄՆ-ի հյուպատոսությունը: Այս մասին տեղեկացնում է «ՌԻԱ Նովոստի» գործակալությունը` հղում տալով Չինաստանի ԱԳՆ-ի տարածած հաղորդագրությանը:\nՀաղորդվում է, որ հյուպատոսության փակվելուց հետո Չինաստանի իրավասու մարմինների ներկայացուցիչները գլխավոր դարպասից մուտք են գործել հաստատության տարածք և այն վերցրել իրենց պատասխանատվության տակ:\nՉենդուում ԱՄՆ գլխավոր հյուպատոսությունը բացվել էր 1985 թվականին և պատասխանատու էր երկրի հարավ-արևմուտքի, այդ թվում` Սիչուան, Յուննան, Գույչժոու նահանգների, կենտրոնական իշխանությանը ենթարկվող Չունցին քաղաքի և Տիբեթի ինքնավար շրջանի համար:\n"
}