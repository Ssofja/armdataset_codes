{
    "title": "Բացառել ենք որեւէ համագործակցություն պատերազմի հրձիգ կապիտուլյանտների եւ նրանց սպասարկող գրպանային ուժերի հետ․ «Պատվիվ ունեմ» դաշինք",
    "text": "Առաջիկայում անցկացվելիք խորհրդարանական արտահերթ ընտրությունների համար ստեղծված «Պատիվ ունեմ» դաշինքը հայտարարություն է տարածել, որն ամբողջությամբ ներկայացնում ենք ստորև․\n««Պատիվ ունեմ» դաշինքի կուսակցությունները Արցախյան երրորդ պատերազմից հետո իրենց քաղաքական գործունեության մեջ մշտապես բացառել են որեւէ համագործակցություն դավադիր պատերազմի հրձիգ հանդիսացող և երկու հայկական պետականություններն ազգային աղետի հասցրած կապիտուլյանտների եւ նրանց սպասարկող գրպանային ուժերի եւ գործիչների հետ։\nՊատերազմի ընթացքում եւ դրանից հետո նրանք դարձան խայտառակ պարտությունների, հսկայական կորուստների եւ ժողովրդի թիկունքում հյուսվող հակազգային գործարքների մեղավորն ու հանցակիցը:\nԸնտրություններից հետո նման ուժերի հետ որեւէ համագործակցություն լինել չի’ կարող։\nՆրանց պետք է հեռացնել իշխանությունից եւ ստեղծվելիք հետաքննչական մեխանիզմներով բացահայտել հայրենազրկման ողջ դավադրությունն ու ենթարկել արդարադատության։\nՀունիսի 20-ից հետո կապիտուլյանտների համար համագործակցության միայն մեկ ճանապարհ է լինելու՝ իրավապահ համակարգի հետ, վերջին երեք տարիներին իրականացված բոլոր ապօրինությունները, դավաճանությունները եւ հանցանքները բացահայտելու ուղղությամբ։\nՊատիվ ունեցող բոլոր քաղաքական գործիչներից և ուժերից ակնկալում ենք նույնանման մոտեցման որդեգրում»։\n"
}