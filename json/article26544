{
    "title": "Երևանում մեկնարկեց ՀՅԴ Հայ Դատի հանձնախմբերի և գրասենյակների խորհրդաժողովը. այն կշարունակվի Արցախում |armenpress.am|",
    "text": "armenpress.am: Երևանում մեկնարկեց Հայ յեղափոխական դաշնակցության Հայ Դատի հանձնախմբերի և գրասենյակների խորհրդաժողովը՝ Հայ Դատի կենտրոնական խորհրդի կազմակերպությամբ: Այն կշարունակվի Արցախի Հանրապետությունում:\n«Վաղը նիստը կայանալու է Արցախի Ազգային ժողովում, փետրվարի 26-ին կվերադառնանք Երևան և ժողովը կշարունակենք այստեղ: Նախորդ խորհրդաժողովը 2016թ.-ին էր, ապրիլյան պատերազմից անմիջապես հետո` մայիսին»,- ասաց ՀՅԴ «Հայ դատի» և քաղաքական հարցերի գրասենյակի պատասխանատու Կիրո Մանոյանը:\nՀայ Դատի կենտրոնական խորհրդի նախագահ, ՀՅԴ Բյուրոյի ներկայացուցիչ Հակոբ Տեր-Խաչատուրյանը նշեց, որ խորհրդաժողովի ընթացքում կքննարկվեն այն առաջնահերթությունները, որ առաջիկայում պետք է իրագործի բյուրոն, ՀՅԴ բոլոր մարմինները և Հայ դատի ցանցի ներկայացուցիչները:\n"
}