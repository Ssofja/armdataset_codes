{
    "title": "Պաշտպանության նախարարությունը մրցույթ է հայտարարել զորակոչիկների համար",
    "text": "Պաշտպանության նախարարությունը հայտարարում է մրցույթ պաշտպանական համակարգում գիտահետազոտական աշխատանքների կատարման, դրանց արդյունավետ կիրառման, ինչպես նաև զորակոչիկների մասնագիտական կարողությունները պարտադիր զինվորական ծառայության ընթացքում ավելի նպատակային օգտագործելու նպատակով:\nԻնչպես հաղորդում է ՊՆ պաշտոնական կայքը, մրցույթին կարող են մասնակցել 2019թ. ամառային զորակոչի ենթակա խորը մասնագիտական գիտելիքներ ու համապատասխան խնդիրներ լուծելու գործնական հմտու­թյուններ ունեցող զորակոչիկները՝ հետևյալ մասնագիտություններով.ա. ֆիզիկա,բ. ռադիոֆիզիկա,գ. ռադիոտեխնիկա,դ. քիմիա,ե. թվային տեխնոլոգիաներ (կառավարման և տեղեկատվական),զ. ռոբոտատեխնիկա,է. ավտոմատ թռչող սարքավորումներ (նաև ԱԹՍ-ներ),ը. մեքենաշինություն,թ. սարքաշինություն,ժ. օպտոէլեկտրոնիկա:Մրցույթին մասնակցելու ցանկություն ունեցող զորակոչիկները կարող են գրանցվել մինչև ս.թ. հունիսի 30-ը:Տեխնոլոգիական վաշտի համալրման ենթակա հաստիքների քանակը 18 է:Մրցույթը կանցկացվի 3 փուլով։ Մանրամասները՝ mil.am\n"
}