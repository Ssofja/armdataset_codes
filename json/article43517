{
    "title": "Ավտոշարասյունով ուզում ենք պտտվել ողջ Հայաստանով. Վազգեն Մանուկյան\r\n |1lurer.am|",
    "text": "1lurer.am: «Հայրենիքի փրկության շարժման» վարչապետի թեկնածու Վազգեն Մանուկյանը հայտարարել է, որ փետրվարի 20-ի հանրահավաքի ժամանակ արած հայտարարությունների առնչությամբ հարուցված քրեական գործի շրջանակներում դեռ չի հրավիրվել հարցաքննության:\nՄանուկյանը Ազատության հրապարակում քաղաքացիների հետ հանդիպման ժամանակ նշեց, թե քրեական գործի մասին տեղեկացել է մամուլից:\nՎազգեն Մանուկյանը նաև տեղեկացրել է, որ փետրվարի 25-ին գնալու են ՀՀ մարզեր: «Ավտոշարասյունով ուզում ենք պտտվել ողջ Հայաստանով, որովհետև գյուղերի վիճակը, կարծում եմ, շատ ավելի վատ է, նրանց տեղեկատվությունը շատ ավելի քիչ է: Այս ալիքների մեծ մասը շրջաններ չի հասնում»,- հայտարարեց Մանուկյանը: Նա նաև տեղեկացրեց, որ Երևանում կրկին երթեր ու հանրահավաքներ են սպասվում:\n"
}