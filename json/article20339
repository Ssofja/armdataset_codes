{
    "title": "Այսօր՝ ժամը 16։00-ին, դատարանը քննելու է Արթուր Վանեցյանի ձերբակալության իրավաչափության հարցը. փաստաբաններ",
    "text": "Այսօր, ժամը 16.00-ին Երեւան քաղաքի ընդհանուր իրավասության դատարանի Շենգավիթի նստավայրում քննության է առնվելու «Հայրենիք» կուսակցության նախագահ Արթուր Վանեցյանի ձերբակալության իրավաչափության հարցը։ Այս մասին հայտնում են Վանեցյանի փաստաբանները։\nՀայտարարության մեջ, մասնավորապես, ասվում է.\n«Ինչպես արդեն տեղյակ ենք, ակնհայտ ապօրինի քրեական հետապնդումների շրջանակներում անազատության մեջ են բազմաթիվ ընդդիմադիր գործիչներ, ինչպես նաեւ ընդդիմադիր հայացքներ ունեցող անձինք։\nԵրեկ կրկին  ձերբակալվել է նաեւ «Հայրենիք» կուսակցության նախագահ Արթուր Վանեցյանը։\nՀայրենի դատարանները նախօրեին ցույց տվեցին, որ պատրաստ չեն օրենք խախատել ու իրենց ստորագրությամբ ու կնիքով մասնակից լինել մեր երկրի խայտառակ կապիտույլացիային։\nԼիահույս ենք, որ ոչ մի ուժ չի կարող ստիպել մեր դատարաններին գործել օրենքի ու խղճի հակառակ։\nԱրթուր Վանեցյանի պաշտպաններ\nԼուսինե Սահակյան\nԵրվանդ Վարոսյան»։\n"
}