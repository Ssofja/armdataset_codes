{
    "title": "Երևանը միացել է «Հիշողության այգի» միջազգային նախաձեռնությանը. տնկվել է 150 ծառ",
    "text": "Երևանը միացել է «Հիշողության այգի» միջազգային նախաձեռնությանը: Ակցիայի շրջանակում Երևանի քաղաքապետ Հայկ Մարությանը Հայաստանի Հանրապետությունում Ռուսաստանի Դաշնության արտակարգ և լիազոր դեսպան Սերգեյ Կոպիրկինի և մի շարք այլ դեսպանների հետ միասին «Հաղթանակ» զբոսայգում մասնակցել է խորհրդանշական ծառատունկին:\nԱյս մասին տեղեկացնում է Երևանի քաղաքապետարանը:\nՄիջոցառումն առաջին անգամ անցկացվել է նախորդ տարի: Նպատակն է տնկել 27 միլիոն ծառ՝ ի հիշատակ Հայրենական մեծ պատերազմում զոհվածների:\nԵրևանում ծառատունկը կազմակերպվել է քաղաքապետարանի աջակցությամբ: Ընդհանուր տնկվել է 150 ծառ՝ արոսենի, կեչի և եղրևանի:\n"
}