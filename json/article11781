{
    "title": "Ավարտվել է ՀՀ դպրոցականների շախմատի 14-րդ օլիմպիադան",
    "text": "Ծաղկաձորում կայացել է ՀՀ դպրոցականների շախմատի 14-րդ օլիմպիադայի եզրափակիչ փուլը: Օլիմպիադան կազմակերպել է Հայաստանի շախմատի ակադեմիան՝ ՀՀ կրթության, գիտության, մշակույթի և սպորտի նախարարության աջակցությամբ և Հայկական բարեգործական ընդհանուր միության համագործակցությամբ:\nԱյս մասին տեղեկացնում է ՀՀ ԿԳՄՍ նախարարությունը:\nԵզրափակիչ փուլում մեդալային տեղերի համար պայքարել են հանրապետության 8 ուժեղագույն թիմերը՝\nԵրևանի թիվ 130 հիմնական դպրոց,\nԵրևանի թիվ 55 հիմնական դպրոց,\nՀրազդանի թիվ 12 հիմնական դպրոց,\nՖՈՏՈՆ վարժարան,\nԵրևանի թիվ 181 հիմնական դպրոց,\nԱշտարակի թիվ 4 հիմնական դպրոց,\nԵրևանի թիվ 35 հիմնական դպրոց,\nՖիզիկամաթեմատիկական հատուկ դպրոց:\nՀամառ պայքարում պատվավոր առաջին հորիզոնականը զբաղեցրել է Երևանի թիվ 181 հիմնական դպրոցը: Երկրորդ և երրորդ տեղերը համապատասխանաբար գրավել են Աշտարակի թիվ 4 և Երևանի թիվ 35 դպրոցները:\n 1/4-րդ եզրափակիչ փուլը չհաղթահարած թիմերի անդամները միջազգային գրոսմայստերներ Սմբատ Լպուտյանի և Տիգրան Հարությունյանի հետ մրցելու հնարավորություն են ստացել:\n"
}