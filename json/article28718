{
    "title": "Դատարանը մերժեց ազատ արձակել ոստիկանների սպանության համար մեղադրվող «Սասնա ծռեր»-ի անդամներ Սմբատ Բարսեղյանին և Արմեն Բիլյանին |azatutyun.am|",
    "text": "azatutyun.am: Երևանի ընդհանուր իրավասության առաջին ատյանի դատարանն այսօր մերժեց կալանավորումից ազատ արձակել «Սասնա ծռեր» զինված խմբի անդամներ Սմբատ Բարսեղյանին և Արմեն Բիլյանին։ Դատավոր Մեսրոպ Մակյանին փաստաբաններն էին միջնորդել դեռևս պատերազմի օրերին ազատ արձակել նրանց։\nԱրմեն Բիլյանն ու Սմբատ Բարսեղյանը մեղադրվում են 2017 թվականին Ոստիկանության ՊՊԾ գնդի տարածքը գրավելուց հետո զոհված ոստիկաններ Յուրի Տեփանոսյանին, Արթուր Վանոյանին և Գագիկ Մկրտչյանի սպանելու համար։ Նրանք մեղադրանքը չեն ընդունում։\n2018-ի թավշյա հեղափոխությունից հետո «Սասնա ծռեր»-ի կալանավորված անդամներն ազատ արձակվեցին, բացի սպանության համար մեղադրվողները։\nԱյսօրվա դատական նիստին դատախազ Արամ Արամյանն ու տուժողներից զոհված ոստիկաններ Յուրի Տեփանոսյանի ու Գագիկ Մկրտչյանի կանայք դեմ արտահայտվեցին նրանց խափանման միջոցը փոփոխելուն։\n"
}