{
    "title": "Արցախ-Հայաստան կապը անխափան աշխատելու է, և մենք մշտական համագործակցության մեջ ենք լինելու իրենց գիտելիքն ու ներուժը հայրենիքի հզորացման գործում ներդնել ցանկացողների հետ․ Մանե Թանդիլյան",
    "text": "Քննարկումներ ենք ունեցել Արցախում ստեղծված իրավիճակի լուծման բոլոր հնարավոր ուղիները մշակելու նպատակով, այդ թվում` կամավորների ներգրավման, բարեգործական ծրագրեր նախագծելու, վերականգնողական ծառայություններ մատուցելու և այլ կարևոր քայլեր իրականացնելու շուրջ։ ԱՀ աշխատանքի, սոցիալական և բնակարանային հարցերի նախարար Մանե Թանդիլյանը հայտարարություն է տարածել, որում ասվում է․\n«ՀՀ կատարած եռօրյա աշխատանքային այցս գերհագեցած էր նաև  տարբեր ձևաչափերով հանդիպումներներով ամենատարբեր ոլորտներում աշխատող անձանց հետ։ \nԽորին շնորհակալությունս բոլոր նրանց, ովքեր պատրաստակամություն են հայտնել րոպե առաջ լծվել գործի և աջակցել Արցախ աշխարհի վերականգնմանը։\nՆերողություն եմ խնդրում  նրանցից,  ովքեր ցանկություն էին հայտնել հանդիպել, սակայն ժամանակը թույլ չտվեց։Խոստանում եմ բացը լրացնել հաջորդ այցիս ընթացքում։ \nԱրցախ-Հայաստան կապը անխափան աշխատելու է, և մենք մշտական համագործակցության մեջ ենք լինելու իրենց գիտելիքն ու ներուժը հայրենիքի հզորացման գործում ներդնել ցանկացողների հետ։ \nԱրցախն ապրելու է հայերեն:»\n"
}