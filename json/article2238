{
    "title": "Շախմատի Grand Tour 2020-ի ոչ մի մրցաշար չի կայանա\r\n\r\n\r\n |armenpress.am|",
    "text": "armenpress.am: Շախմատի Grand Tour 2020-ի բոլոր մրցաշարերը չեղարկվել են:\nԱյս մասին հայտնում է մրցաշարի մամուլի ծառայությունը: Grand Chess Tour-ի շրջանակներում այս տարի պետք է անցկացվեր 5 մրցաշար, աշխարհի 10 լավագույն շախմատիստների մասնակցությամբ: Այս տարի ոչ մի մրցաշար չի կայանա կորոնավիրուսի պանդեմիայի պատճառով:\nԱպրիլի 2-ի դրությամբ աշխարհում նոր տիպի կորոնավիրուսային վարակով՝ COVID-19-ով հիվանդների թիվն անցել է 961 հազարը: Մահացածների թիվն անցել է 49 հազարը: Ապաքինվածների թիվը կազմում է 203 հազար 153: Վարակվածների 95 տոկոսի մոտ հիվանդությունն ընթանում է թեթև, 5 տոկոսի մոտ՝ ծանր:\n"
}