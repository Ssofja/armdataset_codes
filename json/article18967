{
    "title": "Մաքսային ծառայության նախկին աշխատակիցն ուրախությամբ ընդունել է վարչապետի առաջարկը․ ՊԵԿ |24news.am|",
    "text": "24news.am։ Մաքսային ծառայության նախկին աշխատակից Հայկ Մարտիրոսյանը ուրախությամբ ընդունել է ՀՀ վարչապետ Նիկոլ Փաշինյանի՝ աշխատանքի վերադառնալու առաջարկը: Այս մասին ասաց ՊԵԿ տեղեկատվության և հասարակայնության հետ կապերի բաժնի պետ Լուսինե Մկրտչյանից: Վերջինս նշեց, որ Հայկ Մարտիրոսյանը աշխատանքի է անցնելու որպես մաքսային տեսուչ, ինչը հավասարազոր է իր նախկին պաշտոնին։\n«Վաղը փաստաթղթերը կներկայացնի Մաքսային ծառայությանը, որից հետո ընթացակարգի ավարտից հետո կգա աշխատանքի»,-ասաց Լուսինե Մկրտչյանը։\nՀիշեցնենք, որ ապրիլի 9-ին Նիկոլ Փաշինյանը ավտոմաքսատուն կատարած այցելության ժամանակ նկատողություն էր արել Հայկ Մարտրոսյանին դրոշի նկատմամբ ոչ պատշաճ վերաբերմունք ցուցաբերելու համար, որից հետո հրահանգել էր աշխատանքից ազատել։ Հայկ Մարտիրոսյանը աշխատանքից ազատման դիմում էր ներկայացրել։\nՎարչապետ Նիկոլ Փաշինյանն իր ֆեյսբուքյան էջում գրառում էր արել ու նշել, որ ՊԵԿ նախագահին հրահանգել է կրկին ծառայության ընդունել ՊԵԿ աշխատող Հայկ Մարտիրոսյանին։\n"
}