{
    "title": "Արցախի փրկարարները հայտնաբերել են ևս 3 աճյուն՝ Մարտունու եւ Ջրականի շրջաններից",
    "text": "Հունվարի 27-ին իրականացված որոնողական աշխատանքների արդյունքում Արցախի Ներքին գործերի նախարարության Արտակարգ իրավիճակների պետական ծառայության փրկարարական ջոկատները հայտնաբերել են ևս 3 աճյուն:\nԱճյուններից երկուսը հայտնաբերվել են Մարտունու, մեկը՝ Ջրականի (Ջաբրայիլ) շրջաններից: Նախնական տվյալներով՝ վերջիններս ռազմական գործողությունների մասնակիցներ են:\nՈրոնողական աշխատանքներն այսօր ընթանում են Ջրականի և Հադրութի շրջաններում:\nԶինադադարից հետո՝ նոյեմբերի 13-ից առ այսօր հայտնաբերվել է 1321 աճյուն:\n"
}