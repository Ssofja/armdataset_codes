{
    "title": "ԱՄՆ Օրեգոն նահանգում անտառային հրդեհների պատճառով նվազագույնը 500 հազար մարդ է տարհանվել. հայտնի է 3 զոհի մասին |tert.am|",
    "text": "tert.am: Նվազագույնը 500 հազար մարդ է տարհանվել ամերիկյան Օրեգոն նահանգում անտառային հրդեհների հետևանքով: Այս մասին հաղորդել է ТАСС-ը՝ հղում տալով Associated Press-ին:\nՀրդեհների մակերեսը միայն Օրեգոնի տարածքում գերազանցում է 362 հազար հա-ն: \nԱյս պահի դրությամբ հայտնի է 3 զոհի մասին: Ավելի վաղ հայտնի էր դարձել, որ Օրեգոնի իշխանությունները չեն բացառում, որ հրդեհի պատճառ կարող էր դառնալ միտումնավոր հրկիզումը:\nՕրեգոն, Կալիֆոռնիա և Վաշինգտոն նահանգներում այս պահի դրությամբ 100 անտառային հրդեհ է մոլեգնում, որոնց ընդհանուր մակերեսը 1.7 միլիոն հա է:\n"
}