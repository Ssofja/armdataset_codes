{
    "title": "Կորոնավիրուսի շուրջ զարգացումներ, Հայաստան, 12․09․20 (թարմացվող)",
    "text": "14։00- Սեպտեմբերի 15-ից մեկնարկում է ուսումնական տարին: Կորոնավիրուսային հիվանդության պայմաններում հանրակրթական ուսումնական հաստատությունները կգործեն հատուկ պայմաններով:\n12։13- Սույն թվականի սեպտեմբերի 11-ից ժամը 17:00 ից վերաբացվելու են դեպի Հայաստանի Հանրապետություն և Հայաստանի Հանրապետությունից իրականացվող կանոնավոր թռիչքները: Միևնույն ժամանակ տեղեկացնում ենք, որ թռիչքների վերսկսման, հաճախականությունների և ուղղությունների հետ կապված որոշումները կայացվում են տվյալ ավիաընկերությունների կողմից:Տեղեկացնում ենք նաև, որ Հայաստանից մեկնող ուղևորների այլ երկիր մուտք գործելու պայմանները և սահամանափակումները, կանոնակարգվում են համաձայն տվյալ երկրի սահմանած կարգերի: [ՀՀ Քաղաքացիական ավիացիայի կոմիտե]\n11։30- ԱՀ առողջապահության նախարարության փոխանցած տեղեկատվության համաձայն, hանրապետությունում հաստատվել է կորոնավիրուսային վարակի 5 նոր դեպք:Առողջացել է 4 քաղաքացի: Առայսօր, նոր կորոնավիրուսային հիվանդությունը հաստատվել է 333 մարդու մոտ, որից 287-ը հաղթահարել է հիվանդությունը: Փաստացի բուժում է ստանում 44, ընդհանուր մեկուսացված է 77 քաղաքացի: Թեստավորումների նպատակով 76 նմուշառում է իրականացվել: [Արցախ տեղեկատվական շտաբ]\n 11։10- Առողջապահության նախարարի հրամանով հաստատվել են անհատական պաշտպանության միջոցների ցանկը, կիրառման դեպքերն ու կարգը, սանիտարահամաճարակային անվտանգության կանոնները: Փակ տարածքներում դիմակ կրելը պարտադիր է բոլորի համար, բացառությամբ մինչև 5 տարեկան երեխաների, բնակության վայրում, անձնական ավտոմեքենաներով երթևեկելիս, ծխելիս, խմելիս, սնվելիս, ինչպես նաև Առողջապահության նախարարի կողմից հաստատված սանիտարական կանոններով սահմանված այլ դեպքերի: [ԱՆ]\n11։04-Մահվան դեպքի վերաբերյալ հայտնում ենք, որ պացիենտները եղել են 61 և 55 տարեկան տղամարդիկ: Վերջիններս ունեցել են ուղեկցող քրոնիկական հիվանդություններ։\nՆախորդ օրն արձանագրվել է մահվան 1 դեպք, երբ պացիենտի մոտ հաստատվել է կորոնավիրուսային վարակ, սակայն մահը վրա է հասել այլ հիվանդության պատճառով: Այդպիսի դեպքերի ընդհանուր թիվը 281 է: [ԱՆ]\n11։00- 12.09.2020թ․ ժամը 11։00-ինՀաստատված դեպքերի ընդհանուր քանակը - 45675 (+172)Առողջացածներ - 41605(+171)Փաստացի բուժվողներ -2878Ընդհանուր թեստեր - 234631(+3372)Մահվան ելքեր - 911(+2)Մահվան ելքեր այլ պատճառով –281(+1) [ԱՆ]\nԿորոնավիրուսի շուրջ զարգացումներ, Հայաստան, 12․09․20\n"
}