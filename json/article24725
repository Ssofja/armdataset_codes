{
    "title": "Սիրիայում զինյալները փորձել են գրոհել ռուսական «Խմեյմիմ» ավիաբազան |tert.am|",
    "text": "tert.am: Սիրիայում զինյալները փորձել են գրոհել ռուսական «Խմեյմիմ» ավիաբազան: РИА Новости-ի փոխանցմամբ՝ այս մասին հայտնել է Սիրիայում հակամարտող կողմերի հաշտեցման կենտրոնի ղեկավար, գեներալ մայոր Յուրի Բորենկովը:\nՄիջադեպը տեղի է ունեցել նախօրեին՝ մայրամուտից հետո: Նրա խոսքով՝ ահաբեկիչները հարձակման ժամանակ անօդաչու թռչող սարքեր են կիրառել:\nԲորենկովն ընդգծել է, որ ռուսական ՀՕՊ համակարգերը երկու անօդաչու են հայտնաբերել և ոչնչացրել, որոնք ավիաբազայի ուղղությամբ էին շարժվում հարավարևելյան շրջանից:\nԳեներալ մայորի խոսքով՝ կատարվածի հետևանքով տուժածներ և նյութական վնասներ չեն գրանցվել:\n"
}