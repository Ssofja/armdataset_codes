{
    "title": "Իրանը կրկին բանակցություններ չի վարի միջուկային ծրագրի մասին գործարքի հարցով. Զարիֆ\r\n |tert.am|",
    "text": "tert.am: Իրանի ԱԳ նախարար Մուհամմադ Ջավադ Զարիֆը հայտարարել է, որ Իրանն այլևս բանակցություններ չի վարի արդեն իսկ բանակցութությունների արդյունքում համաձայնեցված պայմանագրի շուրջ:Ինչպես փոխանցում է «Մեհր» գործակալությունը, Զարիֆը բացառել է իրանական միջուկային նախագծի վերաբերյալ Գործողությունների համատեղ համապարփակ ծրագրի շուրջ բանակցությունների վերսկսման հավանականությունը:Նրա խոսքով՝ «Վաշինգտոնը դուրս է եկել գործարքից, բայց ոչ ՄԱԿ-ից, այնպես որ ԱՄՆ-ն ստիպված է կատարել իր պարտականությունները ՄԱԿ-ի Անվտանգության խորհրդի 2231 բանաձևի շրջանակներում»:Իրանցի նախարարն այս հայտարարությամբ հանդես է եկել, երբ ԱՄՆ նախագահական ընտրությունների դեմոկրատ թեկնածու Ջո Բայդենը վերջերս կրկին նշել է, որ պատրաստ է վերադառնալ միջուկային գործարքի շուրջ բանակցություններին:\n"
}