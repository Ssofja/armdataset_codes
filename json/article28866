{
    "title": "Համաֆինանսավորման կամ վերաֆինանսավորման առավելագույն գումարի չափերը կազմում են 250 մլն դրամ",
    "text": "ՀՀ Կառավարությունը ֆեյսբուքյան էջում հաղորդագրություն է տարածել կորոնավիրուսի տնտեսական հետևանքների չեզոքացման 1-ին միջոցառման մասին\n«Կորոնավիրուսի տնտեսական հետևանքների չեզոքացման 1-ին միջոցառում\nՀՀ տարածքում առնվազն վերջին մեկ տարվա ընթացքում առևտրային գործունեություն ծավալած ցանկացած մասնավոր առևտրային կազմակերպություն կամ անհատ ձեռնարկատեր, որն ունի բարվոք վարկային և հարկային պատմություն, հնարավորություն ունի օգտվել պետական օժանդակության 3 ձևերից՝\n\nնպատակային վարկերի համաֆինանսավորում,\nվերաֆինանսավորում\nսուբսիդավորում։\n\nՕժանդակությունը կիրառելի է հետևյալ 6 նպատակների համար՝\n\nաշխատակիցներին աշխատավարձի վճարում,\nհարկերի և տուրքերի վճարում,\nհումքի գնում կամ ներմուծում,\nսարքերի և սարքավորումների ներմուծում,\nծառայությունների վճարումներ, սննդի ներմուծում։\n\nՄեկ տնտեսավարողին տրամադրվում է մինչև 500 մլն դրամի վարկ, իսկ համաֆինանսավորման կամ վերաֆինանսավորման առավելագույն գումարի չափերը կազմում են 250 մլն դրամ։ Վարկերի առավելագույն փաստացի տարեկան տոկոսադրույքը կազմելու է 0%-ից մինչև 6%՝ կախված կիրառվող օժանդակության գործիքից»։\n"
}