{
    "title": "Ինը թեստերի պատասխանները ստացվել են. ՀՀ-ում կորոնավիրուսի նոր դեպք չի հայտնաբերվել |armenpress.am|",
    "text": "armenpress.am: Հայաստանում կորոնավիրուսի կանխարգելման հանձնաժողովի նիստի ժամանակ մարտի 2-ի առավոտյան նշված 9 կասկածելի դեպքի թեստերի պատասխանների բացասական են եկել: Այս մասին «Ֆեյսբուք» սոցիալական ցանցի իր էջում նշել է ՀՀ վարչապետ Նիկոլ Փաշինյանը:\n«Կասկածելի դեպքերը թեստավորվել են: Կասկածելի դեպք ասելով` նկատի ենք ունենում այն, երբ անձը շփվել է ռիսկային երկրների քաղաքացիների հետ կամ սիմպտոմներ ունի, այդ ժամանակ որոշվում է ստուգել:  Ասեմ, որ գործընթացը շարունակական է լինելու»,-ասաց Նիկոլ Փաշինյանը:\nՀՀ վարչապետը նաև տեղեկացրեց, որ Ծաղկաձորի «Գոլդեն Փելես» հյուրանոցում գտնվող անձանց, ինչպես նաև կորոնավիրուսի վարակակիր անձի մոտ առողջական վիճակի բացասական փոփոխություն չկա: Նրանք ջերմություն չունեն:\n"
}