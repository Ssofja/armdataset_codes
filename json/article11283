{
    "title": "ՀՌՀ-ին լիցենզավորման մրցույթին մասնակցության հայտ է ներկայացրել 38 ընկերություն",
    "text": "Հանրային մուլտիպլեքսում սլոթի օգտագործման լիցենզավորման մրցույթի 6 հանրապետական, 9 մայրաքաղաքային և 10 մարզային սլոթերին մասնակցության համար ներկայացվել են հանրապետական՝ 12, մայրաքաղաքային՝ 13 և մարզային սփռման մրցույթներին մասնակցության 13 հայտեր։ Այս մասին տեղեկացրին Հեռուստատեսության և ռադիոյի հանձնաժողովից։\n«Հեռուստատեսության և ռադիոյի հանձնաժողովում նոյեմբերի 17-ին, 18-ին և 19-ին տեղի են ունեցել նիստեր, օրակարգում ունենալով հետևալ հարցը՝ Հանրային մուլտիպլեքսում սլոթի օգտագործման լիցենզավորման մրցույթի մասնակիցների հայտերի հրապարակում:\nՀիշեցնենք, որ համաձայն «Տեսալսողական մեդիայի մասին» օրենքի, դեռևս սեպտեմբերին հայտարարվել էին հանրային մուլտիպլեքսում սլոթի օգտագործման լիցենզավորման մրցույթներ:\nՀայտարարվել էր մրցույթ 25 սլոթի համար, որոնցից 6-ը՝ հանրապետական, 9-ը՝ մայրաքաղաքային և 10-ը՝ մարզային:\nՀայտարարված սլոթի համար ներկայացվել են հանրապետական՝ 12, մայրաքաղաքային՝ 13 և մարզային սփռման մրցույթների համար 13 մրցութային հայտեր:\nՆշենք, որ Վայոց ձորի և Արարատի մարզերում մրցույթները անվավեր են ճանաչվել, հայտեր չներկայացվելու պատճառով:\nԵրեք օրերի ընթացքում հրապարակվել են հայտերը և հեռուստաընկերությունները ներկայացրել են իրենց հետագա գործունեության մասին ծրագրերը:\nՀամաձայն օրենքի՝ Հանձնաժողովը հայտերն ուսումնասիրելու համար ունենալու է 60 օր, իսկ հունվարին՝ վարկանիշային գնահատման միջոցով, կհայտարարի հաղթող ընկերությունների անունները»,- ասվում է հաղորդագրության մեջ:\n"
}