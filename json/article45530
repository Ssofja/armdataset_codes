{
    "title": "Նախկին բնակության վայրեր է վերադարձել 50116 արցախցի |1lurer.am|",
    "text": "1lurer.am:\nՌուս խաղաղապահները քսանյոթ դիտակետերում իրականացնում են հրադադարի ռեժիմի պահպանման վերահսկողության և իրավիճակի շուրջօրյա մշտադիտարկում: Այս մասին տեղեկացնում է ՌԴ ՊՆ կայքը:\nԸստ աղբյուրի՝ հրադադարը պահպանվում է շփման գծի ողջ երկայնքով:\nՄեկ օրվա ընթացքում ապահովվել է Հայաստանի տարածքից 114 տեղահանվածների անվտանգ վերադարձն Արցախ: 2020-ի նոյեմբերի 14-ից մինչ օրս Արցախի նախկին բնակության վայրեր է վերադարձել 50116 մարդ:  \nՄարդասիրական ականազերծման կենտրոնի ինժեներ-սակրավորների խմբերը շարունակում են Արցախի տարածքի ականազերծումը: Մեկ օրվա ընթացքում մաքրվել են 15.5 հա տարածք, 4.5 կմ ճանապարհ, ստուգվել է 19 շինություն, հայտնաբերվել է 36 ական և արկ: Ընդհանուր առմամբ, 2020-ի նոյեմբերի 23-ից չպայթած զինամթերքից մաքրվել են 566 հա տարածք, 210 կմ ճանապարհ, 802 բնակելի շինություն, այդ թվում՝ 25 սոցիալական նշանակության օբյեկտ, հայտնաբերվել և վնասազերծվել է 23759 պայթյունավտանգ առարկա:\nՌուսաստանի խաղաղապահ զորակազմը, համագործակցելով ԿԽՄԿ-ի և Արցախի ԱԻՊԾ ներկայացուցիչների հետ, շարունակում է ռազմական գործողությունների ընթացքում զոհվածների աճյունների որոնումն ու փոխանցումը:\n"
}