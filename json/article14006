{
    "title": "ԼՂ բանակցությունների ձևաչափում ցանկացած փոփոխություն պետք է ընդունելի լինի բոլոր կողմերի համար. ԵԱՀԿ գործող նախագահ |armenpress.am|",
    "text": "«Լեռնային Ղարաբաղի հակամարտության կարգավորման բանակցությունների ձևաչափում ցանկացած փոփոխություն պետք է ընդունելի լինի բոլոր կողմերի համար»:\nայս մասին մարտի 13-ին հայտնեց ԵԱՀԿ գործող նախագահ, Սլովակիայի արտաքին գործերի նախարար Միրոսլավ Լայչակը, անդրադառնալով այն հարցին, թե ով պետք է բանակցություններում ներկայացնի Լեռնային Ղարաբաղի ժողովրդին:\n«ՀՀ կառավարությունն է, որ պետք է որոշի ձևաչափը, բայց որևէ հնարավոր փոփոխություն բանակցությունների ձևաչափում պետք է ընդունելի լինի բոլոր կողմերի համար: Կարծում եմ՝ մենք բավարար ժամանակ հատկացրել ենք այս խնդիրների քննարկմանը, ու վստահ եմ, որ ՀՀ կառավարությունը ճիշտ բանաձևը ունի բանակցությունների շարունակման վերաբերյալ գոյություն ունեցող ձևաչափում»,- ասաց Լայչակը:\narmenpress.am\n"
}