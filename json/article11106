{
    "title": "Կորոնավիրուսը Վրաստանում. հուլիսի 31-ի տվյալները |aliq.ge|",
    "text": "aliq.ge: Հուլիսի 31-ի ժամը 09:30-ի դրությամբ՝ Վրաստանում կորոնավիրուսով վարակի 8 նոր դեպք է գրանցվել. ընդհանուր դեպքերի քանակը երկրում 1168 է: Այս մասին գրում է կառավարության կողմից ստեղծված stopcov.ge կայքը: \nՎրաստանում այսօր կորոնավիրուսից բուժվել է ևս 5 պացիենտ և ընդհանուր հաշվով՝ վարակը հաղթահարել է 940 մարդ: Վարակից երկրում մահացել է 17 մարդ:\nԱյս պահի դրությամբ՝ կարանտինային գոտում է գտնվում 6596 քաղաքացի, հատուկ ստացիոնար հսկողության տակ է 337 պացիենտ: Արտերկրից կորոնավիրուսով վարակված 41 քաղաքացի է տեղափոխվել Վրաստան բուժվելու նպատակով:\nԱյս պահին Վրաստանի տարբեր շրջանների հիվանդանոցներում կորոնավիրուսից բուժվում է 211 պացիենտ:\nՀիշեցնենք, որ Վրաստանում առաջին անգամ կորոնավիրուսով վարակի դեպք է հայտնաբերվել փետրվարի 26-ին:\n"
}