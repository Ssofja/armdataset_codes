{
    "title": "Զելենսկին հայտարարել է, թե պատրաստ է բանակցել Ռուսաստանի հետ |azatutyun.am|",
    "text": "azatutyun.am։ Ուկրաինայի նորընտիր նախագահը հայտարարել է, թե պատրաստ է բանակցել Ռուսաստանի հետ, միաժամանակ ընդգծել՝ Կիևը շարունակելու է քայլել Եվրամիությանն ու ՆԱՏՕ-ին անդամակցելու ուղղությամբ:Վլադիմիր Զելենսկին երկրորդ օրն է՝ բանակցություններ է անցկացնում Բրյուսելում։ Սա նրա առաջին արտասահմանյան այցն է նախագահի պաշտոնը ստանձնելուց հետո:«Մենք պատրաստ ենք բանակցել և իրագործել մինսկյան պայմանավորվածությունները, սակայն, նախ պետք է կարողանանք պաշտպանել ինքներս մեզ և հզորացնել մեր տնտեսական, քաղաքական ու ռազմական կարողությունները», - հայտարարել է Զելենսկին՝ ՆԱՏՕ-ի գլխավոր քարտուղարի հետ համատեղ ասուլիսում:\n"
}