{
    "title": "Թուրքիայում Covid-19-ից մահացածների թիվն անցել է 6.000-ը |ermenihaber.am|",
    "text": "ermenihaber.am: Թուրքիայում օգոստոսի 18-ի տվյալներով, կորոնավիրուսից (Covid-19) մահացածների թիվը հասել է 6.016-ի։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆա նշել է, որ 1 օրում կորոնավարակի 20 մահվան դեպք է գրանցվել, իսկ  անցկացված 82․318 թեստի արդյունքում հաստատվել է վարակման 1․263 նոր դեպք։ Նույն ժամանակահատվածում գրանցվել է ապաքինման 942 դեպք:\nԸստ պաշտոնական տվյալների` մինչև օրս համավարակից ապաքինվել է 232.913 մարդ, իսկ 703 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է վարակման 251․805 դեպք։ \n"
}