{
    "title": "Արա Այվազյանը բարոնուհի Քոքսի հետ քննարկել է Արցախում հումանիտար իրադրության հասցեագրման ուղղությամբ իրականացվող քայլերը",
    "text": "Ապրիլի 27-ին ԱԳ նախարարի պաշտոնակատար Արա Այվազյանը հանդիպում է ունեցել Հայոց ցեղասպանության 106-րդ տարելիցի ոգեկոչման միջոցառումներին մասնակցելու նպատակով Հայաստանում գտնվող ՄԹ խորհրդարանի ՄԹ-ՀՀ բարեկամության խմբի համանախագահ, բարոնուհի Քերոլայն Քոքսի հետ։\nՈղջունելով Բարոնուհի Քոքսին՝ Արա Այվազյանը խորին երախտագիտություն է հայտնել այս օրերին հայ ժողովրդի կողքին լինելու և երկարամյա հայանպաստ գործունեության համար։\nՀանդիպման ընթացքում մտքեր են փոխանակվել տարածաշրջանային կայունության և անվտանգության հարցերի շուրջ: Անդրադարձ կատարվեց Արցախում հումանիտար իրադրության հասցեագրման ուղղությամբ իրականացվող քայլերին։\n"
}