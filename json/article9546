{
    "title": "Արթուր Գրիգորյանը և Հայկ Մարտիրոսյանը հայտնել են, որ Ամուլսարի հարցով կոռուպցիոն դրսևորման վերաբերյալ տեղեկատվության չեն տիրապետում. Դատախազություն",
    "text": "Բնապահպանական տեսչության նախկին ղեկավար Արթուր Գրիգորյանը և քաղաքագետ Հայկ Մարտիրոսյանը հայտնել են, որ Ամուլսարի հարցով կոռուպցիոն դրսևորման որևէ դեպքի վերաբերյալ տեղեկատվության չեն տիրապետում: Այս մասին հայտնել է ՀՀ դատախազության հանրային կապերի բաժնի պետ Արեւիկ Խաչատրյանը:Նրա ֆեյսբուքյան գրառման մեջ ասվում է.«ՀՀ դատախազության կողմից ստուգման նպատակով ՀՀ ԱԱԾ ուղարկված` Ամուլսարի հանքի շուրջ ստեղծված իրավիճակի վերաբերյալ զանգվածային լրատվության միջոցներում առկա առերևույթ հանցագործության հատկանիշներ պարունակող հրապարակումների վերաբերյալ նախապատրաստված նյութերի շրջանակներում Բնապահպանական տեսչության նախկին ղեկավար Արթուր Գրիգորյանը, ինչպես նաև քաղաքագետ Հայկ Մարտիրոսյանը իրենց ֆեյսբուքյան այն գրառումների վերաբերյալ, որով հայտնել էին Ամուլսարի հարցով կոռուպցիոն գործարքի մասին, բացատրություն են տվել, որ կոռուպցիոն դրսևորման որևէ դեպքի վերաբերյալ տեղեկատվության չեն տիրապետում, իսկ Ամուլսարի հանքի շուրջ ստեղծված իրավիճակի վերաբերյալ իրենց ֆեյսբուքյան գրառումները չունեն որևէ փաստական հիմք և արտահայտում են բացառապես իրենց սուբյեկտիվ տեսակետը և սեփական վերլուծությունների արդյունքը։Նյութերի նախապատրաստման շրջանակներում ստուգողական գործողությունները շարունակվում են»։\n"
}