{
    "title": "ՄԻՊ արտահերթ զեկույցը կուղարկվի միջազգային կառույցներին",
    "text": "Հայաստանի մարդու իրավունքների պաշտպանի արտահերթ զեկույցում նշվում է, որ ադրբեջանական իշխանությունները մարդկության դեմ հանցագործություններ են կատարել՝ կորոնավիրուսի պայմաններում լայնածավալ զինված հարձակում սկսելով Հայաստանի և Արցախի դեմ:\nՓաստաթղթում նշվում է, որ չնայած ՄԱԿ-ի Գլխավոր քարտուղարի և Անվտանգության խորհրդի հայտարարություններին, որ քովիդի պայմաններում պետք է անհապաղ դադարեցվեն բոլոր ռազմական գործողությունները, Ադրբեջանի սկսած պատերազմը վտանգել է Արցախի ամբողջ բնակչության կյանքն ու առողջությունը. այն զգալիորեն նպաստել է նաև Հայաստանում մահվան թվերի աճին:\nԱյս ամենն իրականացվել է վիրուսի տարածումն արագացնելու և առողջապահական համակարգի վերջնական փլուզմանը հասնելու նպատակով:\nԶեկույցն ուղարկվելու է միջազգային կառույցներին:\n"
}