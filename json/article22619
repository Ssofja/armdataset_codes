{
    "title": "Իրաքը Թուրքիայի նկատմամբ նոր էմբարգո է կիրառում |ermenihaber.am|",
    "text": "ermenihaber.am: Իրաքը Թուրքիայի նկատմամբ ներմուծման նոր արգելքներ (էմբարգո) է սահմանել։ 2019թ․ մայիսից Թուրքիային արգելվել էր Իրաք ներմուծել հավկիթ, իսկ հունիսից արգելք էր սահմանվել նաև խմիչքների ու պաղպաղակի ներմուծման վրա:\nՀրապարակված վերջին տեղեկության համաձայն՝ այսուհետ Թուրքիան չի կարող Իրաք արտահանել նաև կերակրի աղ և մակարոնեղեն։\nՈրոշումն ընդունվել է Իրաքի նախարարների խորհրդի կողմից, ուժի մեջ կմտնի 60 օր անց և կգործի մեկ տարվա ընթացքում։\nԹուրքական կողմը համոզված է, որ այդ որոշումը պայմանավորված է թուրք–իրաքյան քաղաքական լարված հարաբերություններով, ինչպես նաև՝ Իրաքում մակարոնեղենի նոր գործարանների հիմնումով։\nՆշենք, որ ավելի վաղ Իրաքի իշխանությունների կայացրած նմանատիպ որոշումների արդյունքում Թուրքիային արդեն իսկ արգելվել էր Իրաք արտահնել շուրջ 944 անուն ապրանքատեսակ: Թուրքիան ակտիվորեն պայքարում էր այդ էմբարգոյի դադարեցման համար։\n"
}