{
    "title": "Անհետ կորած զինծառայողների ծնողները պատնեշներ հաղթահարելով մտել են ՊՆ բակ |shantnews.am|",
    "text": "shantnews.am: Այսօր էլ ՊՆ-ում վաղ առավոտից հավաքվել է անհետ կորած համարվող զինծառայողների ծնողների և հարազատների մեկ այլ խումբ: Նրանք ցանկանում են անհապաղ հանդիպել պաշտպանության նախարարին: Ծնողները շրջանառվող լուրերից, տեսանյութերից տեղեկացվել են, որ երեկ հայ զինծառայողների շրջանում կան նոր գերեվարվածներ: Նշում են, որ ողջ գիշեր չեն կարողացել հանգիստ լինել և այսօր կմնան նախարարությունում այնքան, մինչև չձեռնարկվեն գործուն քայլեր՝ իրենց որդիների հայտնաբերման ուղղությամբ:\nԾնողները ճեղքել են պատնեշները, մտել ՊՆ բակ: Լրատվամիջոցներն այդ ամենին հետևում են հեռվից, քանի որ արգելել են նախարարությունում նկարահանում իրականացնել: Հիմա էլ ծնողները ցանկանում են ճեղքել շենք տանող գլխավոր մուտքը։\nԱվելի վաղ ՊԲ-ն հայտնել էր, որ երեկ երեկոյան դեռևս անհայտ պայմաններում կորել է կապը Հադրութի Հին Թաղեր և Խծաբերդ գյուղերի ուղղությամբ տեղակայված ԱՀ ՊԲ մի քանի մարտական դիրքերի անձնակազմի հետ։\n"
}