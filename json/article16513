{
    "title": "ԵԱՀԿ-ն հատուկ նիստ է հրավիրել Ղարաբաղյան հակամարտության թեմայով |factor.am|",
    "text": "factor.am: ԵԱՀԿ Մշտական խորհուրդը Ղարաբաղյան հակամարտության թեմայով հատուկ նիստ է հրավիրել։ Այս մասին տեղեկանում ենք կազմակերպության Ալբանիայի նախագահության Twitter-ի էջից։\n«Հատուկ նիստում քննարկվելու է Լեռնային Ղարաբաղի հակամարտության համատեքստում վերջին զարգացումները։ ԵԱՀԿ գործող նախագահի անձնական ներկայացուցիչ Անջեյ Կասպրշիկը հանդես կգա զեկույցով»,- ասվում է գրառման մեջ։\nՀիշեցնենք՝ սեպտեմբերի 27-ի վաղ առավոտյան Ադրբեջանը լայնածավալ ռազմական հարձակում է սկսել արցախա-ադրբեջանական սահմանի ողջ երկայնքով։ Հրետակոծվում է նաև Գեղարքունիքի մարզի Վարդենիսի շրջանը։ Հայաստանում և Արցախում ռազմական դրություն է հայտարարված։\n"
}