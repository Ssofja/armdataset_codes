{
    "title": "Ռադիոկայմի մոտ խոտածածկ տարածքի հրդեհը մեկուսացվել է",
    "text": "Հրշեջները մեկուսացրել են Երևանի Թբիլիսյան խճուղում գտնվող ռադիոկայմի մոտակայքում մոտ 3 հա խոտածածկ տարածքի հրդեհը։Այս մասին հայտնում է ՀՀ արտակարգ իրավիճակների նախարարությունը։ \n«Ճգնաժամային կառավարման ազգային կենտրոնն օգոստոսի 15-ին, ժամը 14:23-ին ահազանգ է ստացել, որ Երևանի Թբիլիսյան խճուղում գտնվող ռադիոկայմի մոտակայքում այրվում է խոտածածկ տարածք։\n«Դեպքի վայր է մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատի երկու մարտական հաշվարկ։\nԸստ աղբյուրի՝ հայտարարվել է հրդեհի բարդության «1 ԲԻՍ» կանչ․ դեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատներից ևս երկու մարտական հաշվարկ, Ճգնաժամային կառավարման ազգային կենտրոնի և Հրդեհաշիջման և փրկարարական աշխատանքների կազմակերպման բաժնի օպերատիվ խմբերը։\nԸստ նախնական տվյալների՝ այրվում է մոտ 3 հա խոտածածկույթ»,- ասվում է հաղորդագրության մեջ։\nՀՀ ԱԻՆ-ից հայտնում են, որ հրդեհը մեկուսացվել է ժամը 16։36-ին»։\n"
}