{
    "title": "Հաճախակիացել են լրագրողների եւ քաղաքացիների հարցերին պետկառույցների պատասխանների բացակայության դեպքերը. ՄԻՊ |news.am|",
    "text": "Պետական մարմինը լրագրողի հետ պետք է վարվի օրինականության պահպանման կանխավարկածի տեսակետից։\nԱյս մասին ապրիլի 29-ին ԱԺ-ում Մարդու իրավունքների եւ հանրային հարցերի խորհրդարանական մշտական հանձնաժողովի նիստում «Հայաստանի մարդու իրավունքների պաշտպանի 2018 թվականի գործունեության, մարդու իրավունքների եւ ազատությունների իրավիճակի մասին», ինչպես նաեւ «2018 թվականին որպես ազգային կանխող մեխանիզմ Հայաստանի Հանրապետության մարդու իրավունքների պաշտպանի գործունեության մասին» տարեկան հաշվետվության քննարկման ժամանակ ասաց մարդու իրավունքների պաշտպան Արման Թաթոյանը:\nՆրա խոսքով՝ գոյություն ունի ստերեոտիպ, որ լրագրողները խանգարում են պետական մարմինների աշխատանքին, եւ այդ մոտեցումը դեռեւս պահպանվում է։ «Նման մոտեցումից պետք է հրաժարվել։ Բայց լրագրողների պրոֆեսիոնալիզմի մակարդակն էլ պետք է բարձրանա»,- ասել է Թաթոյանը։\n"
}