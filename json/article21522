{
    "title": "Քաբուլի օդանավակայանը վերաբացվել է |azatutyun.am|",
    "text": "azatutyun.am: Քաբուլի օդանավակայանն այսօր վաղ առավոտյան վերաբացվել է, հայտնում է Պենտագոնը:\nՆախօրեին թռիչքները դադարեցվել էին թռիչքուղու անվտանգության խափանման պատճառով, և տարհանման գործողություններն ընդհատվել էին:\nՕգոստոսի 16-ին Քաբուլի օդանավակայանում քաոս սկսվեց, երբ հազարավոր վախեցած աֆղանստանցիներ հավաքվեցին այնտեղ` երկրից հեռանալու հուսահատ փորձ անելով, ինչը ստիպեց ամերիկյան զինվորականներին և միջազգային ուժերին ժամանակավորապես դադարեցնել թռիչքները՝ օդանավակայանը մաքրելու համար:\nՀաղորդվում է, որ առնվազն 7 մարդ է զոհվել Քաբուլի օդանավակայանում իրարանցման հետևանքով:\n"
}