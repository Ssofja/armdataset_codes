{
    "title": "Ժամկետային զինծառայողների ծնողները ՊՆ դիմաց են |shantnews.am|",
    "text": "shantnews.am: Արցախում ծառայող ժամկետային զինծառայողների ծնողները հիմա էլ հավաքվել են ՊՆ-ի շենքի դիմաց՝ նախարարին հանդիպելու պահանջով:\nՊՆ ներկայացուցիչը դրսում սպասող ծնողներից հինգին հրավիրել է հանդիպման:\nՀիշեցնենք, որ ծնողները առավոտյան էլ Կառավարության դիմաց էին բողոքի ակցիա իրականացրել: Ակցիայի մասնակիցներից երեքը հանդիպում են ունեցել վարչապետի օգնական Նաիրի Սարգսյանի հետ և նրան ներկայացրել Նիկոլ Փաշինյանին ուղղված իրենց պահանջը:\nԸստ ծնողների պահանջի՝ զինծառայողներն իրենց ծառայությունը պետք է շարունակեն ՀՀ տարածքում, բուժման նպատակով օգտվեն երկարաժամկետ արձակուրդից և պատերազմի մասնակից ժամկետային զինծառայողների համար 6 ամսով կրճատվի ծառայության ժամկետը: Կառավարությունում ծնողների ներկայացրած պահանջները մերժվել են:\n"
}