{
    "title": "Հայաստանի և Ադրբեջանի արտգործնախարարները կհանդիպեն առաջիկայում․ ԵԱՀԿ խումբ |24news.am|",
    "text": "24news.am: ԵԱՀԿ Մինսկի խմբի համանախագահներ Իգոր Պոպովը (Ռուսաստան), Էնդրյու Շեֆերը (ԱՄՆ), Ստեֆան Վիսկոնտին (Ֆրանսիա) և ԵԱՀԿ գործող նախագահի անձնական ներկայացուցիչ Անջեյ Կասպրչիկը տարածաշրջանային այց էին կատարել մայիսի 27-30:\nՀամանախագահները մայիսի 27-ին հանդիպել էին Հայաստանի վարչապետ Նիկոլ Փաշինյանի հետ, իսկ մայիսի 30-ին՝ Ադրբեջանի նախագահ Իլհամ Ալիևի։\nՀայաստանի ու Ադրբեջանի մայրաքաղաքներում համանախագահները խորհրդակցություններ են անցկացրել արտաքին գործերի և պաշտպանության նախարարների հետ:\nՄայիսի 28-ին նրանք հանդիպել են նաև Լեռնային Ղարաբաղի իշխանությունների հետ:\nՀամանախագահների տարածաշրջանային այցի հիմնական նպատակն էր գնահատել իրավիճակը շփման գծում և սահմանին։\nՀամանախագահներն առաջարկներ են ներկայացրել խնդրի կարգավորման ուղղությամբ կոնկրետ քայլեր ձեռնարկելու վերաբերյալ։\nԵրկու երկրների արտաքին գործերի նախարարներն ընդունել են համանախագահների առաջարկն առաջիկայում հանդիպել նրանց հովանու ներքո։\n ԵԱՀԿ Մինսկի խմբի համանախագահներն իրենց խորը մտահոգությունն են հայտնել վերջին պատահարների ու զոհերի կապակցությամբ և կոչ արել կողմերին դրսևորել առավել զսպվածություն՝ լարվածությունից խուսափելու համար:\n"
}