{
    "title": "Ճապոնիան 5 միլիոն դոլար կհատկացնի Բեյրութում տեղի ունեցած ուժգին պայթյունի հետևանքները մեղմելու համար |tert.am|",
    "text": "tert.am: Ճապոնիայի կառավարությունը  5 միլիոն դոլար կհատկացնի մի շարք միջազգային կազմակերպությունների՝ օգոստոսի 4-ին Բեյրութի նավահանգստում տեղի ունեցած հզոր պայթյունի հետևանքները վերացնելու համար: Այս մասին հայտնում է ТАСС-ը՝ հղում տալով երկրի ԱԳՆ տարածած հաղորդագրությանը:\nՆշվում է, որ այդ գումարը կստանան Կարմիր Խաչի միջազգային կոմիտեն և ՄԱԿ-ի Մանկական հիմնադրամը (ՅՈՒՆԻՍԵՖ): Հատկացված միջոցները կօգտագործվեն հիվանդանոցների և Բեյրութի տուժած բնակիչների տների վերանորոգման, ինչպես նաև քաղաքացիներին սնունդով ապահովման համար:\n"
}