{
    "title": "Թբիլիսիի քաղաքային դատարանը ազատ է արձակել ընդդիմադիր պատգամավոր Նիկա Մելիային |shantnews.am|",
    "text": "shantnews.am: Նիկա Մելիան ազատ է արձակվել գրավի դիմաց: Դատավորների կոլեգիայի անդամ, գործը քննող դատավոր Թեմուր Գոգոխիան նրան ազատ է արձակել 30 հազար լարի գրավով: Մելիան պարտավոր է անձնագիրն ու անձը հաստատող բոլոր փաստաթղթերը հանձնել դատախազությանը և չխոչընդոտել հետաքննության ընթացքին:\nՀամախոհների ծափողջույններով դատարանից դուրս եկած Մելիան հայտարարեց.«Դատարանի ցանկացած որոշում քաղաքական որոշում է՝ ազատություն գրավի դիմաց, թե կալանավորում: Ես ամաչում եմ այն պատգամավորների համար, որոնց պարտադրեցին զրկել իր անձեռնմխելիությունից: Նահանջել, լռել, իհարկե, չեմ ցանկանում: Անկախ սահմանափակումներից, որոնց դեռ պետք է ծանոթանամ, մտադիր եմ շարունակել պայքարը: Պայքարը շարունակվում է»:\n"
}