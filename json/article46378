{
    "title": "Հակառակորդը հարվածային աթս-ներ է կիրառել Արցախի մարտական դիրքերի ուղղությամբ",
    "text": "Օգոստոսի 11-ին՝ ժամը 08:29-ի և 08:58-ի սահմաններում հակառակորդը հարվածային անօդաչու թռչող սարքեր է կիրառել Պաշտպանության Բանակի մարտական դիրքերի ուղղությամբ: Այս մասին հայտնում են Արցախի Հանրապետության Պաշտպանության բանակից։\n«Հայկական կողմը կորուստներ չի ունեցել:\nՄիջադեպի առնչությամբ համապատասխան տեղեկատվություն և փաստեր են տրամադրվել ռուսական խաղաղապահ զորակազմի հրամանատարությանը»,- նշված է հաղորդագրության մեջ։\n"
}