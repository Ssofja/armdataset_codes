{
    "title": "Մենք Քարվաճառում հաղթել ենք, բայց պարտվել ենք փաստաթղթով. Թագուհի Թովմասյանը՝ Սոթքի խնդրի մասին |tert.am|",
    "text": "tert.am: Մենք շատ լավ գիտենք, որ պատերազմի օրերին, Քարվաճառի շրջանում մեր զինվորականները և կամավորներն իսկապես մաքառել են և մի սանտիմետր չեն նահանջել: Այս մասին այսօր Սոթքում լրագրողների հետ զրույցում ասաց պատգամավոր Թագուհի Թովմասյանը:«Ընթացքում եղել է, որ թշնամին կարողացել է ճեղքել առաջնագիծը, բայց շպրտվել են, մեր տղաները հերոսաբար մարտնչել են: Նրանց համար շատ ցավալի է, որ 44 օր իրենց կյանքի գնով, ընկերների արյան գնով ամբողջ տարածքը պահել են ու մենք, ըստ էության՝ մի փաստաթղթով հանձնեցինք այս տարածքը»,- ասաց նա և հավելեց՝ մենք Քարվաճառում հաղթել ենք, բայց պարտվել ենք փաստաթղթով:Խոսելով այն մասին, որ Հայաստանի և Ադրբեջանի միջև սահմանագծման հետևանքով Սոթքի հանքավայրի որոշ հատված անցնում է Ադրբեջանին, Թագուհի Թովմասյանը շեշտեց, որ մենք ոչինչ չենք կարող անել և շատ զգույշ պետք է գործել ամեն հարցում:«Իմ այցի նպատակն այն է, որ մարդկանց խնդրեմ՝ մի քիչ համբերեն»,- ասաց նա և հավելեց, որ դեռ վաղուց էր Կառավարությանը դիմել Սոթքի վերաբերյալ անհանգստությունների մասով, սակայն մինչ այսօր որևէ պատասխան չի ստացել, թեև բանավոր հավաստիացումներ կան, որ հանքը շարունակելու է գործել, բայց պետք է աշխատել այն ուղղությամբ, որ հանքը կարողանանք ամբողջությամբ շահագործել:\nՇարունակությունը՝ tert.am-ում\n"
}