{
    "title": "Կորոնավիրուսով հիվանդների շնչուղիներում վարակը 5 շաբաթ կարող է մնալ |panarmenian.net|",
    "text": "panarmenian.net: Նոր հետազոտությունը ցույց է տվել, որ նոր կորոնավիրուսով հիվանդների շնչուղիներում վարակը կարող է մնալ մինչև 37 օր: Դա վկայում է, որ հիվանդը կարող է վարակիչ լինել մինչև 5 շաբաթ:\nՉինաստանի բժիշկները վիրուսի Ռիբոնուկլեինաթթուն (ՌՆԹ) հայտնաբերել են ապաքինվածների ռեսպիրատոր նմուշներում վարակվելուց 20 օր անց: Այդ մասին ասվում է բժիշկների Lancet բժշկական ամսագրում հրապարակված հոդվածում, տեղեկացնում է Bloomberg-ը:\nԱյժմ հիվանդների մեկուսացման ժամկետը կազմում է 14 օր, սակայն եթե մարդիկ վարակիչ են մնում նաև ախտանիշների անհետանալուց հետո, նրանք ակամայից կարող են վարակի տարածման աղբյուր դառնալ կարանտինից հետո ևս:\n"
}