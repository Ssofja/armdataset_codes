{
    "title": "Գործարկվել է էլեկտրոնային կադաստրի նոր կայքը․ հնարավոր կլինի դիմումներ ներկայացնել առցանց, առանց գրասենյակներ այցելելու",
    "text": "Կադաստրի կոմիտեն հայտարարություն է տարածել․\n«Հարգելի՛ հայրենակիցներ, ուրախությամբ տեղեկացնում ենք ձեզ, որ արդեն գործարկվել է էլեկտրոնային կադաստրի նոր կայքը, որը հնարավորություն է ընձեռում ՀՀ քաղաքացիներին Կադաստրի կոմիտե դիմումներ ներկայացնելու առցանց, առանց գրասենյակներ այցելելու։\nՓոփոխությունների արդյունքում կայքը դարձրել է ավելի մատչելի, և ավելացվել են նոր ծառայություններ անշարժ գույքի գնահատողների և գեոդեզիստների ու չափագրողների համար։ Այստեղ դուք կարող եք հետևել ձեր դիմումների ընթացքին, կատարել տեղեկատվության հարցում, ձեռք բերել էլեկտրոնային քարտեզներ և կատարել մի շարք այլ գործարքներ։\nՀարգելի՛ մասնագետներ, դուք ձեր դիմումները այսուհետ կարող եք ներկայացնել այս հարթակով՝ խնայելով ձեր ժամանակը և ռեսուրսները։\nԿոմիտեի ֆեյսբուքյան էջում պարբերաբար կտեղադրվեն ուղեցույց-տեսահոլովակներ, որոնք կօգնեն հեշտությամբ օգտվել կայքից»։\n"
}