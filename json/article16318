{
    "title": "Գետերի հունը մաքրելու նախագծման եւ գնահատման տենդեր է հայտարարվել․ շրջակա միջավայրի նախարար |news.am|",
    "text": "news.am: Մենք անցկացրել ենք համապատասխան աշխատանքներ։ Նախարարությունը արդեն գետերի հունը մաքրելու նախագծման եւ գնահատման տենդեր է հայտարարել։ Այս մասին փետրվարի 12-ին ԱԺ նիստում հայտարարեց շրջակա միջավայրի նախարար Էրիկ Գրիգորյանը՝ պատասխանելով պատգամավորների այն հարցին, թե ինչ միջոցառումներ է ձեռնարկում կառավարությունը Սեւանա լիճ թափվող գետերը մաքրելու համար։\nՆախարարի խոսքով՝ հայտարարվել է տենդեր, որից հետո ընտրվել է կազմակերպություն, որը ներկայում կատարում է կեղտաջրերի կառավարման միասնական մոտեցման նախնական գնահատումը։ «Այն հրավիրվել է «Վիոլա Ջուր» ընկերություն եւ անցկացրել է համապատասխան քննարկում»,- հայտնեց նախարարը։ Գրիգորյանը նաեւ ասաց, որ տարածքային կառավարման եւ ենթակառուցվածքների նախարարության իրենց գործընկերների հետ քննարկել են միջազգային գրանտային այն նախագծի իրականացումը, որը վերաբերում է նոր ծրագրի իրականացման հետ կապված արդեն գոյություն ունեցող աղբավայրի՝ Կոտայք-Գեղարքունիք միացյալ աղբավայրի կոնսերվացմանը։ Ընդ որում, մեկ այլ ծրագրով աշխատանքներ են տարվում գետերի աերացիոն պոտենցիալը մեծացնելու ուղղությամբ։ Բացի այդ, նրա խոսքերով, կան կազմակերպություններ, որոնք կապված են մաքրող կառույցների հետ եւ արդեն մի շարք առաջարկություններ են ներկայացրել։\n"
}