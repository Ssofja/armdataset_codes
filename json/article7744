{
    "title": "Մեզ համար նման սցենարը կանխատեսելի էր. ԱՆ խոսնակը՝ «Դատական օրենսգրքի» փոփոխությունները նախագահի կողմից չստորագրելու մասին\r\n |1lurer.am|",
    "text": "1lurer.am: «Մեզ համար նման սցենարը կանխատեսելի էր, բայց ոչ այն պատճառաբանությամբ, որ նախագիծը սահմանադրականության խնդիր ուներ»,- հայտարարեց ՀՀ արդարադատության նախարարության տեղեկատվության և հասարակայնության հետ կապերի վարչության պետ-խոսնակ Լուսինե Մարտիրոսյանը՝ մեկնաբանելով նախագահ Արմեն Սարգսյանի կողմից «Դատական օրենսգիրք» սահմանադրական օրենքում և «Արդարադատության ակադեմիայի մասին» օրենքում փոփոխությունների նախագիծը չստորագրելու և ՍԴ ուղարկելու որոշումը:\n«Եվ հետաքրքիր է, որ ԲԴԽ-ն ևս չի տեսել սահմանադրականության խնդիր, ավելին՝ կողմ է եղել նախագծին, քանի որ դրանով դատական համակարգի ծանրաբեռնվածության խնդիր էր լուծվում»,- ասաց Լուսինե Մարտիրոսյանը:\nՀիշեցնենք՝ նախագծերի փաթեթը նախատեսում է մինչդատական վարույթի նկատմամբ դատական վերահսկողության գործերով առանձին ենթամասնագիտացում ունեցող դատավորների ինստիտուտի ներդրում:\nԱյսօր նախագահի աշխատակազմը տեղեկացրեց, որ Արմեն Սարգսյանը չի ստորագրել օրենքներն ու դիմել է ՍԴ՝ դրանց Սահմանադրությանը համապատասխանության հարցը որոշելու խնդրանքով:\n"
}