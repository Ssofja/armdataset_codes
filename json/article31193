{
    "title": "Մերկելը Մինսկին կոչ է արել դադարեցնել բռնաճնշումներն ու ազատ արձակել քաղբանտարկյալներին |azatutyun.am|",
    "text": "azatutyun.am: Գերմանիայի կանցլեր Անգելա Մերկելը փետրվարի 6-ի տեսաուղերձով Բելառուսի իշխանություններին կոչ է արել անհապաղ դադարեցնել բռնաճնշումներն ու ազատ արձակել քաղբանտարկյալներին։\nDeutsche Welle-ի փոխանցմամբ՝ Մերկելը համերաշխություն է հայտնել ցուցարարներին, ասելով` Բելառուսի իշխանությունները հույս ունեն, որ աշխարհը հերթական անգամ կմոռանա այդ համարձակ մարդկանց մասին, ինչը չպետք է թույլ տալ: «Գերմանիան և Եվրամիությունը ապագայում ևս պատասխանատվության կկոչեն Բելառուսում մարդու իրավունքները խախտող մեղավորներին», - ասել է նա։\nՄերկելը ևս մեկ անգամ հայտարարել է, որ Գերմանիան և Եվրամիությունը չեն ճանաչում 2020-ի օգոստոսի 9-ի նախագահական ընտրությունների արդյունքները, քանի որ դրանք ազատ, արդար և ժողովրդավար չեն անցկացվել։\n"
}