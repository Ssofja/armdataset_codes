{
    "title": "Մադրիդում քննարկվել է ՀՀ-ԵՄ մուտքի արտոնագրի ազատականացման հեռանկարները |1lurer.am|",
    "text": "1lurer.am։ ՀՀ-ԵՄ մուտքի արտոնագրի ազատականացման շուրջ երկխոսության (ՄԱԱԵ) մեկնարկի հեռանկարները քննարկելու նպատակով Իսպանիա մեկնած ՀՀ միջգերատեսչական պատվիրակությունը ՏԿԵՆ միգրացիոն ծառայության պետ Արմեն Ղազարյանի գլխավորությամբ Մադրիդում հանդիպել է իսպանացի գործընկերների հետ։\nԵրկու կողմերն էլ բարձր են գնահատել հանդիպման ձևաչափը և դրա արդյունավետությունը։\nՀայաստանի միգրացիոն ծառայության պետ Արմեն Ղազարյանն ընդգծել է ՄԱԱԵ մեկնարկի համար նախապայման հանդիսացող ՀՀ-ԵՄ Մուտքի արտոնագրերի դյուրացման և Հետընդունման մասին համաձայնագրերի՝ ՀՀ կողմից արդյունավետ կիրարկման փաստը։ Ղազարյանը ներկայացրել է նաև ընդհանուր միտումները հարկադիր վերադարձի ոլորտում, թվերի դինամիկան՝ վերջին տարիների կտրվածքով։\nԻսպանացի գործընկերներն աջակցություն են հայտնել ոլորտի բարեփոխումների ուղղությամբ հայկական կողմից գործադրվող ջանքերին:\n"
}