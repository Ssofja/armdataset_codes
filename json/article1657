{
    "title": "VBET ՀՊԼ․ Արարատը խոշոր հաշվով հաղթեց Շիրակին |armsport.am|",
    "text": "armsport.am: VBET Հայաստանի Պրեմիեր լիգայում կայացավ երկրորդ տուրից հետաձգված «Շիրակ» – «Արարատ» խաղը։ Վարդան Բիչախչյանի նախկին ու ներկա ակումբների պայքարում առավել ուժեղ գտնվեց երևանյան թիմը։ \nՀանդիպման 14-րդ րոպեին «Արարատին» առաջ մղեց Աղվան Պապիկյանը։ Մինչև ընդմիջում դարպասի գրավում չարձանագրվեց։ Թիմերը հանգստի գնացին այս հաշվով։\n76-րդ րոպեին Դավիթ Մանոյանը հեռահար գերազանց հարվածով կրկնապատկեց «Արարատի» առավելությունը՝ 2-0։ Խաղավերջում երևանցիները ևս մեկ գոլ խփեցին։ 89-րդ րոպեին աչքի ընկավ Ուրոշ Նենադովիչը։\n«Արարատը» 3 խաղում տարավ 2-րդ հաղթանակն ու միավորների քանակը հասցրեց 6-ի։\n"
}