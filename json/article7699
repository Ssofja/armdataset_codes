{
    "title": "Իտալիայից Հայաստան վերադառնալու ցանկություն հայտնած քաղաքացիները վաղ առավոտից շարժվել են Հռոմի օդանավակայան",
    "text": "Հայտնում ենք, որ Իտալիայից Հայաստան վերադառնալու ցանկություն հայտնած ՀՀ քաղաքացիներն այսօր վաղ առավոտից շարժվել են դեպի Հռոմի օդանավակայան: Նրանց համար, ովքեր ճանապարհորդում են Իտալիայի հեռավոր շրջաններից, մեր դեսպանությունը, Վենետոյում ՀՀ պատվո հյուպատոսի գրասենյակի հետ համագործակցաբար ապահովել է համապատասխան տրանսպորտային միջոցներ։ Այս մասին տեղեկացնում է Իտալիայում Հայաստանի դեսպանության ֆեյսբուքյան էջը։\n«Հռոմի օդանավակայանում մեր քաղաքացիներին դիմավորելու են ՀՀդեսպանության աշխատակիցները: Այս օրերին դեսպանությունը մշտական կապի մեջ է մեր քաղաքացիների, ՀՀ ԱԳՆ և թռիչք իրականացնող պատասխանատու օղակների ինչպես նաև իտալական իրավասու կառույցների հետ»,- ասված է հայտարարության մեջ։\n"
}