{
    "title": "Բերման ենթարկվածների թիվը 21 է, մյուսները թաքնվում են, բայց վստահ եմ, որ իրավապահները կհայտնաբերեն. Օսիպյան |shantnews.am|",
    "text": "shantnews.am: Օպերատիվ իրավիճակը Տավուշում, հատկապես Իջևանում, կայուն է: Այս մասին ասել է ՀՀ ոստիկանության պետ Վալերիյ Օսիպյանը:\n«Օպերատիվ իրավիճակը Տավուշում, հատկապես Իջևանում, կայուն է, վերահսկելի, որևէ խնդիր չկա այս պահին: Բերման ենթարկվածների թիվը 21 է: Մյուսները թաքնվում են, բայց վստահ եմ, որ իրավապահները կհայտնաբերեն և յուրաքանչյուրին կտան իրավական գնահատական, մեղավորները կենթարկվեն պատասխանատվության: Անհանգստանալու խնդիր չկա»,- ասաց Օսիպյանը:\nԽոսելով այն մասին, որ բախման ընթացքում հոսանքն անջատվել էր, Օսիպյանն ասաց.\n«Չեմ ընդունում այն գաղափարը, որ միտում է եղել: Որևէ պայմանավորվածություն չի եղել: Չեմ կարծում, որ որևէ մեկը հրահրել է, բայց քաղաքացիները հրաժարվել են կատարել ոստիկանների օրինական պահանջը, որին բախում է հետևել»:\nՆա շեշտեց, որ չի լինելու հանդուրժողականություն և թույլ չի տրվելու, որ «անօրինական ոչնչացնեն անտառը և մարդիկ հարստանան»: Հարցին, թե արդյո՞ք կան կոռուպցիոն գործընթացներում ներառված խմբեր, որոնք կազմակերպում են նման ակցիաներ, Օսիպյանը հնարավոր համարեց:\n"
}