{
    "title": "Սևանա լճի հարակից տարածքից  ապամոնտաժման նպատակով գույքագրվել է 1724 շինություն․ Ոսկեհատ Գրիգորյան",
    "text": "Ուզում եմ խոսել Սևանա լճի էկոհամակարգի հավասարակշռությանն ուղղվախ ռազմավարական ծրագրերի և իրականացված միջոցառումների մասին։ Կառավարության ծրագրի՝ «Շրջակա միջավայր» բաժնում ներռվել է հատուկ ուղղություն՝ Սևանա լճի էկո- համակարգի հավասարակշռության վերականգնման և պահպանության ուղղությունը։ Այս ուղղությամբ իրականացված աշխատանքներից ցանկանում եմ նշել լճի ջրածածկ  ափամերձ տարածքների և ջրածածկ անտառների մաքրման աշխատանքների իրականացումը։ Այս մասին այսօր տեղի ունեցած մամուլի ասուլիսի ընթացքում ասաց Շրջակա միջավայրի նախարարության Բնության հատուկ պահպանվող տարածքների և կենսաբազմազանության քաղաքականության վարչության պետի ժամանակավոր պաշտոնակատար Ոսկեհատ Գրիգորյանը։ Վերջինս ներկայացրեց նախարարության կողմից իրականացված աշխատանքները․\n«Վերջին տվյալներով, օգտագործելով բարձրագույն տեխնոլոգիաներ գույքագրվել և վեր է հանվել ընդհանուր պատկերը՝ ջրածածկման ենթակա տարածքների մինչև 1901․5 մետր հատվածներում, դա արվում է մոտ 750 հա տարածքում ։ Նախատեսվել է այդ ծավալի աշխատանքներ իրականացնել 2019-2021 թվականների ընթացքում։ Այդ նպատակով  նախարարությունը պայմանագիր է կնքել «Հարություն Շին» ՍՊԸ-ի հետ և 2019 թվականին իրականացվել են  98 հա անտառմաքրման աշխատանքներ, 2020 թվականին նախատեսվում է 271 հա անտառմաքրում, որից արդեն 50 հա-ի մաքրման աշխատանքներն արդեն իրականացվել են ։ Մյուս խնդիրը, որը շատ կարևոր և առանցքային է, դա շենք- շինությունների ապամոնտաժման աշխատանքներն են։ Շենք- շինությունների ապամոնտաժման նպատակով նխարարությունը գույքագրել է 1901,5 մետր նիշքից ներքև ընկած շինությունները, որոնք  թվով 1724-ն են, դրանցից 32-ը համարվում են պետական- համայնքային շենք- շինություններ, որոնց ապամոնտաժման աշխատանքները նախատեսվում է իրականացնել պետական բյուջեի շրջանակներում։ Շրջակա միջավայրի նախարարությունը կատարելով բյուջեի վերաբաշխում իր համակարգում մինչև 2020 թվականի ավարտը նախատեսում է ֆինանսավորել թվով 24 պետական շենք- շինությունների ապամոնտաժման աշխատանքները, մնացած մասնավոր սեփականություն հանդիսացող տնտեսվարողներին ծանուցվել է պատշաճ մակարդակով ապամոնտաժման աշխատանքներ իրականացնելու մասին։ Սևանա լիճ թափվող կեղտաջրերի հետ կապված պետք է նշեց, որ այդ հարցը քննարկվում է , դրա հետ համակատարող ստորաբաժանումներ են հանդիսանում ՏԿԵՆ, ինչպես նաև «Վեոլիա ջուր» ընկերությունը և դրա շրջանակներում Շրջակա միջավայրի նախարարությունը  նախատեսել է միջոցառում  3 խոշոր աղտոտող համայնքների՝ Գավառ, Մարտունի և Սևան,  մեխանիկական  մաքրման կայաններին կից հիմնել կենսաբանական մաքրման կայաններ։\nԱյս նպատակով Սևանա լճի տարեկան ծրագրում նախատեսված է միջոցառում՝ 2020 թվականի ընթացում իրականացնել այդ մաքրման կայանի ստեղծման նախագծանախահաշվային փաստաթղթերի կազմումը և ֆինանսավորման առկայության դեպքում կենսաբանական մեկ բաղադրիչի՝ կայանի  կառուցումը Գավառ քաղաքում։ Նախարարությունը պարբերաբար քննարկումներ է իրականացրել Սևանա լճում զբոսաշրջանային գործունեւոյթւոն իրականացնող տնտեսվարող սուբյեկտների հետ՝ մաքրման կայանների կարևորության և օրենքի պահանջի պահպանման առումով։ Կազմակերպվել են քննարկումներ նաև լոկալ մաքրման կայաններ արտադրող ընկերությունների և տնտեսվարողների միջև։ Այս պահին տեղադրված է 17 լոկալ մաքրման կայան՝ առավել խոշոր տնտեսվարողների մոտ։ Նախատեսվում է ընդլայնել այս թիվը, տնտեսվարողները ծանուցվել են այս կայանների պարտադիր առկայության մասով, հակառակ դեպքում կկիրառվեն օրենքով սահմանված պատժամիջոցներ»։\n"
}