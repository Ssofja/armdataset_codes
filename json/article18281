{
    "title": "Այստեղ հավաքվածները ոչ թե իշխանության համար են հավաքվել, այլ հայրենիքի փրկության․ ՀՅԴ ԳՄ անդամ Գեղամ Մանուկյան",
    "text": "Ազատության հրապարակում այսօրվա հանրահավաքը շարունակվում է։ Հանրահավաքի ընթացքում ելույթ ունեցավ ՀՅԴ ԳՄ անդամ Գեղամ Մանուկյանը։ Ելույթը ներկայացնում ենք ստորև․\n«Շատ հաճախ է եղել ճակատագրական օրերին՝ մենք որևէ տեղեկություն չենք ունեցել, թե ուր է երկրի վարչապետը: Անցնող երկու օրերին ողջ հայության սիրտը տակնուվրա էր լինում, չկար Նիկոլ Փաշինյանը, կար անհայտ մի սենյակից ուղիղ եթեր, չկային այն 88 պատգամավորները, երկու օր շարունակ մեկը չհամարձակվեց մտնել Ազգային ժողով:\nՀիշո՞ւմ եք, նրանք իրենց հռչակում էին այդ ԱԺ-ի, այս երկրի միակ տերը, բայց այսօր նրանք չկան, նրանք վախենում են, իրենց արածի համար են վախենում: Եվ նորից շեշտում ենք, այստեղ հավաքվածները ոչ թե իշխանության համար են հավաքվել, այլ հայրենիքի փրկության: Այդ փրկության առաջին քայլը Նիկոլ Փաշինյանի և իր խմբակի հեռացումն է»: \n"
}