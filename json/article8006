{
    "title": "Էլդար Հասանովը ձերբակալվել է ոչ թե Բելգրադում, այլ Բաքվում\r\n\r\n |armenpress.am|",
    "text": "armenpress.am: Սերբիայում Ադրբեջանի արտակարգ և լիազոր դեսպան Էլդար Հասանովը ձերբակալվել է ոչ թե Բելգրադում, ինչպես հաղորդում էին ռուսական լրատվամիջոցները, այլ Բաքվում: Այդ մասին տեղեկացնում են ադրբեջանական ԶԼՄ-ները՝ վկայակոչելով Ադրբեջանի ԱԳՆ-ն ներկայացնող աղբյուրը:\nԱյսօր առավոտյան Հասանովը գտնվել է Ադրբեջանի ԱԳՆ-ում: Մի քանի ժամ անց նա ձերբակալվել է Ադրբեջանի հատուկ ծառայությունների կողմից:\nԸստ այդմ, Հասանովի՝ Բելգրադում ձերբակալվելու մասին ռուսական ԶԼՄ-ների տեղեկատվությունը հերքվել է:\nԷլդար Հասանովը մեղադրվում է բյուջեի միջոցներից առանձնապես խոշոր չափի գումարի վատնման և այլ իրավախախտումների մեջ:\n"
}