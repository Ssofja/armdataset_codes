{
    "title": "Ուղղաթիռների կարիք կա. ԱԻ փոխնախարար Արա Նազարյան |news.am|",
    "text": "news.am: Առաջացած սպառնալիքներին պատշաճ արձագանքելու համար ԱԻՆ հնարավորությունների բարձր մակարդակն ապահովելու նպատակով նախարարությունն ակտիվորեն համագործակցում է Ճապոնիայի կառավարության հետ: Այս մասին այսօր ԱԺ-ում 2020-ի պետբյուջեի նախագծի նախնական քննարկման ժամանակ հայտարարեց ԱԻ փոխնախարար Արա Նազարյանը:\nՆրա խոսքով՝ ճապոնական կողմը հրդեհների դեմ պայքարի համար 15 մլն դոլարի չափով տեխնիկա է տրամադրել հայ փրկարարներին:\n«Ռուս-հայկական մարդասիրական կենտրոնի աջակցությամբ փոխանցվել է 36 միավոր տեխնիկա: Նման ծրագրերը, որոնք մեծ գումարներ են պահանջում, մենք իրականացնում ենք դոնորների միջոցով»,- ասաց Նազարյանը՝ հավելելով, որ ուղղաթիռների կարիք կա, եւ դրա համար պետք է 2 հանգամանք հաշվի առնել՝ փրկարարական ու հրդեհաշիջման տեսանկյուններից: Եվ եթե հրդեհաշիջման տեսանկյունից կարող է արդյունավետ չլինել, ապա փրկարարական առումով կարիքը կա՝ նշեց նա:\n"
}