{
    "title": "Իրազեկման ակցիայից հետո Աննա Հակոբյանն անդրադարձել է համացանցում առկա մտահոգություններին",
    "text": "Այսօր ՀՀ առողջապահության նախարարության հետ համատեղ կազմակերպված իրազեկման ակցիայի շրջանակներում Երևանի փողոցներով, խանութներով եմ շրջել և մարդկանց բաժանել ՀՀ առողջապահության նախարարության պատրաստած հուշաթերթիկները։ Այս մասին ֆեյսբուքի իր էջում գրել է ՀՀ վարչապետի տիկին Աննա Հակոբյանը։ Նա, մասնավորապես, հայտնել է․«Համացանցում առկա մտահոգության վերաբերյալ տեղեկացնում եմ՝\nԵս երկու անգամ Կորոնավիրուսի թեստ եմ անցել․ թեստը եղել է բացասական, հետևաբար, ես չէի կարող վարակի աղբյուր լինել։\nԴիմակ չեմ կրել, քանի որ բացօթյա տարածքներում դիմակ կրելու անհրաժեշտություն չկա։\nԱնցորդներից որևէ մեկին չեմ դիպել, գրկել․ պահպանել եմ սոցիալական հեռավորությունը։\nՁեռքերս անընդհատ ախտահանում եմ, այդ թվում այս ակցիայից առաջ էլ, ընթացքում էլ, հետո էլ։\nՉունեմ և չեմ ունեցել հազ, ջերմություն և վիրուսի այլ ախտանշաններ»։\n"
}