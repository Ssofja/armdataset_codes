{
    "title": "ՀԴԲ-ն մասնակցելու է Բեյրութի պայթյունի հանգամանքների բացահայտման գործին |tert.am|",
    "text": "tert.am: ԱՄՆ պետքարտուղարի տեղակալ Դևիդ Հեյլը հինգշաբթի հայտարարել է, որ ԱՄՆ Հետաքննությունների դաշնային բյուրոն (ՀԴԲ) միանալու է Բեյրութում օգոստոսի 4-ին տեղի ունեցած պայթյունի հանգամանքների բացահայտման գործին, գրում է ՏԱՍՍ գործակալությունը։\nՀեյլն ընդգծել է, որ լիբանանյան իշխանություններն են ՀԴԲ-ին հետաքննությանը մասնակցելու առաջարկ արել։\nՆշվում է, որ հինգշաբթի ամերիկացի դիվանագետը ժամանել է Բեյրութ՝ լիբանանյան ժողովրդին հնարավոր օգնության տրամադրման համար։\nԱվելի վաղ հայտնի էր դարձել, որ Ինտերպոլը մասնագետների խումբ է ուղարկում Բեյրութ պայթյունի հանգամանքների ուսումնասիրման համար։\n"
}