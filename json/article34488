{
    "title": "«Դատապարտյալների հիվանդանոց» ՔԿՀ-ի նախկին պետը դատի է տվել Ռուստամ Բադասյանին\r\n |armtimes.com|",
    "text": "armtimes.com: ՀՀ ԱՆ «Դատապարտյալների հիվանդանոց» քրեակատարողական հիմնարկի նախկին պետ Վահան Մարգարյանը դատի է տվել արդարադատության նախարար Ռուստամ Բադասյանին: Այս մասին տեղեկանում ենք Դատական տեղեկատվական համակարգից:\nՄարգարյանը դիմել է Վարչական դատարան՝ պահանջելով անվավեր ճանաչել 28.02.2020թ. թիվ 76-Ա հրամանը, որով իրեն ազատել են պաշտոնից: Բացի այդ, նա պահանջում է դրամական փոխհատուցում՝ չվճարված աշխատավարձի չափով, հարկադիր պարապուրդի ողջ ժամանակահատվածի համար՝ 02.03.2020 թվականից մինչեւ նախկին պաշտոնում վերականգնումը:\n"
}