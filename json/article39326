{
    "title": "Ալեն Սիմոնյանը ներկայացրեց վիրավորանքի և զրպարտության դեպքում նյութական վնասի հատուցման կարգում փոփոխությունների նախագիծը |1lurer.am|",
    "text": "1lurer.am: ԱԺ փոխնախագահ Ալեն Սիմոնյանը խորհրդարանի նիստում ներկայացրեց ՀՀ քաղաքացիական օրենսգրքում փոփոխությունների իր նախագիծը: Այն քննարկվում է երկրորդ ընթերցմամբ:\nՆախագծով առաջարկվում է բարձրացնել զրպարտության և վիրավորանքի դեպքում նյութական վնասի հատուցման չափը:\n«Խորհրդակցելով իմ գործընկերների, համագործակցելով արդարադատության նախարարության հետ, հաշվի առնելով ՀՀ-ում ինֆլյացիայի աստիճանը, հաշվի առնելով այսօր ստեղծված իրավիճակը՝ համաձայնել եմ,  և այս պահի դրությամբ օրենքը երկրորդ ընթերցմամբ ձեզ է ներկայացվում ավելի նվազ տարբերակով. վիրավորանքի համար սահմանել տուգանք՝ մինչև նվազագույն աշխատավարձի 3000-ապատիկի, զրպարտության համար՝ 6000-ապատիկի չափով»,- ասաց Սիմոնյանը:\n"
}