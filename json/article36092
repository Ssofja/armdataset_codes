{
    "title": "Փարիզում զանգվածային բողոքի ակցիայի ժամանակ արցունքաբեր գազ է կիրառվել |1lurer.am|",
    "text": "1lurer.am: Փարիզում նոր զանգվածային ակցիա է կազմակերպվել «Գլոբալ անվտանգության մասին» օրինագծի 24-րդ հոդվածի դեմ: Ցուցարարները քարեր ու պայթուցիկներ են նետել իրավապահների ուղղությամբ: Ի պատասխան` ոստիկանները կիրառել են արցունքաբեր գազ՝ փոխանցում է РИА Новости-ն:\nՉնայած Ֆրանսիայի խորհրդարանական մեծամասնության՝ ոստիկաններին լուսանկարելուն և տեսանկարահանելուն և դրանք տարածելուն վերաբերող օրինագծի վիճահարույց հոդվածը վերաշարադրելու որոշմանը, արհմիությունները կրկին բողոքի ակցիաներ անցկացնելու կոչ են արել:\nԵրթը խաղաղ է սկսվել, սակայն ավելի ուշ անկարգություններ են սկսվել: Այս անգամ կենտրոնացվել են մեծ թվով իրավապահներ: Ակցիաներ են անցկացվում նաև Ֆրանսիայի այլ քաղաքներում:\n"
}