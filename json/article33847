{
    "title": "Նիկոլ Փաշինյանն Արարատի մարզ կատարած այցի ընթացքում Տիգրանաշենն Ադրբեջանին հանձնելու մասին հարց չի քննարկել. հայտարարություն",
    "text": "Արարատի մարզպետարանը հայտարարություն է տարածել, որում մասնավորապես հայտնում է, որ տեղեկությունը, թե փետրվարի 3-ին վարչապետ Նիկոլ Փաշինյանի Արարատի մարզ կատարած այցելության ընթացքում քննարկվել է Տիգրանաշեն բնակավայրն առաջիկայում  Ադրբեջանին հանձնելու մասին հարցը, իրականությանը չի համապատասխանում:\n«Այցելության ժամանակ քննարկվել են բացառապես մարզում իրականացված և իրականացվելիք  ծրագրերին  վերաբերող հարցերի այն շրջանակը, որն  ավելի վաղ ներկայացվել է պաշտոնական  հաղորդագրության  մեջ:\nԽնդրում ենք այսուհետ չտարածել նման ապատեղեկատվություն և զերծ մնալ ներքին և արտաքին թշնամիների շահերը  սպասարկելուց»,- ասվածէ մարզպետարանի տարածած հայտարարության մեջ:\n"
}