{
    "title": "ԼՀԿ-ն տեսնում է առաջիկա 10 օրվա մեջ ԱԺ լուծարման գործընթացի մեկնարկի անհրաժեշտություն |armenpress.am|",
    "text": "armenpress.am: «Լուսավոր Հայաստան» կուսակցությունն առաջիկա 10 օրվա մեջ Ազգային ժողովի լուծարման գործընթացի մեկնարկի անհրաժեշտություն է տեսնում:\nԱյս մասին ասաց Էդմոն Մարուքյանը խորհրդարանում լրագրողների հետ զրույցում:\n«Մինչև հունիսի 1-ը պետք է ընտրություններն ավարտված լինեն: Դա նշանակում է, որ առաջիկա 10 օրվա մեջ պետք է մեկնարկի խորհրդարանի լուծարման գործընթացը»,- ասաց Մարուքյանը:\nԷդմոն Մարուքյանը նշեց, որ հունիսի 1-ից հետո չի կարող երաշխավորել, թե խորհրդարանում իրենց կողմից վարչապետի թեկնածուի առաջադրում չի լինի:\n"
}