{
    "title": "ԱԺ-ն քննարկում է Ջրի ազգային խորհուրդը լուծարելու առաջարկը |news.am|",
    "text": "news.am: Ազգային ժողովի քննարկմանը ներկայացված օրենսդրական փաթեթը ենթադրում է Հայաստանի Ջրի ազգային խորհրդի լուծարում: Այս մասին նոյեմբերի 12-ին ԱԺ նիստում Ջրային օրենսգրքում եւ հարակից օրենքներում փոփոխություններ կատարելու մասին օրինագծերի փաթեթի երկրորդ ընթերցմամբ քննարկման ընթացքում հայտարարեց ՀՀ շրջակա միջավայրի նախարար Էրիկ Գրիգորյանը:\nՆախարարը նշեց, որ խորհրդի լիազորությունները կդրվեն շրջակա միջավայրի նախարարության վրա։ Նա նաև հիշեցրեց, որ խորհրդի խնդիրների մեջ էր մտնում ջրային ռեսուրսների կառավարումը, այդ թվում, փոքր հէկերի եւ Արարատյան հովտի արտեզյան հորերի օգտագործման դեպքում ոռոգման ջրի օգտագործման թույլտվություն տալը:\nՆախարարը նկատեց, որ կառավարության կողմից արդեն հաստատվել են ջրային ռեսուրսների կառավարման ծրագրերը, ինչը, ըստ էության, հանգեցրել է խորհրդի կողմից իր գործառույթների և այն դերի կորստին, որը նա կատարել է մի քանի տարի:\nՆշենք, որ խորհուրդը գլխավոր խորհրդակցական մարմինն էր ջրային ռեսուրսների կառավարման ոլորտում, իսկ կառույցի ղեկավարն ի պաշտոնե Հայաստանի վարչապետն է: \n"
}