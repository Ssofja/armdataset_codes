{
    "title": "Նորություններ կորոնավիրուսի մասին, աշխարհ, 27․05․20 (թարմացվող)",
    "text": "19:50- Ֆրանսիայի բնապահպանության նախարար Էլիզաբեթ Բորնը հայտարարել է, որ երկրի բնակիչների համար հանրային տրանսպորտում դիմակ կրելը պարտադիր կլինի, քանի դեռ կորոնավիրուսի դեմ պատվաստանյութը չի հայտնաբերվել: |shantnews.am|16։27- Իրանում կորոնավիրուսի մայիսի 27-ի վիճակագրական տվյալները․.\nՎարակակիրների թիվն ավելացել է 2.080-ովԸնդհանուր՝ 141.591Մահացածների թիվն ավելացել է 56-ովԸնդհանուր՝ 7.564Ապաքինվածների թիվն ավելացել է 1.739-ովԸնդհանուր՝ 111.176[Իրանում ՀՀ դեսպանություն]\n13։00- Վրաստանում ներքաղաքային հասարակական տրանսպորտը մայիսի 29-ից կվերսկսի աշխատանքը: Այս մասին հայտարարել է Վրաստանի վարչապետ Գիորգի Գախարիան: Քաղաքացիները պետք է հետևեն որոշ կանոնների. ուղևորներից պահանջվում է կրել պաշտպանիչ դիմակ: |aliq.ge|\n11։17- Երեկ Իսպանիայի Արտաքին գործերի նախարար Արանչա Գոնսալեսը կոչ արեց Եվրոպական Միության անդամ պետություններին որդեգրել սահմանահատումների կարգի միասնական մոտեցում և սկզբունքներ՝ ներառյալ ուղևորների առողջական վիճակի զննում, սահմանների բացում ու ազատ ճամփորդելու հնարավորություն Շենգենյան գոտու ներսում։\n11։08- Հռոմի ամենագայթակղիչ ու հայտնի զբոսաշրջային վայրերից մեկը՝ Կոլիզեումը, մոտ 3 ամսվա դադարից հետո նորից բաց կլինի այցելուների համար հունիսի 1-ից։ Այս մասին հայտարարել են հնագիտական թանգարանի ղեկավարությունից։ |foxnews.com|\n10։31- Վրաստանում կորոնավիրուսի վարակի հաստատված դեպքերն՝ ըստ վերջին տվյալների․\nՀաստատված դեպքեր- 735 (+3)Առողջացածներ- 557Մահեր- 12\n10։11-  Թուրքիայում մայիսի 26-ին կորոնավիրուսից մահացել է 29 մարդ։ 1 օրվա ընթացքում հաստատվել է կորոնավարակի 948 նոր դեպք։ Նույն ժամանակահատվածում գրանցվել է վարակակիրների մահվան 28 դեպք, իսկ ապաքինման` 1․492 դեպք: Թուրքիայում մինչև օրս համավարակից ապաքինվել է 121.507 մարդ, արձանագրվել է վարակման 158․762, իսկ մահվան 4․397 դեպք։ |ermenihaber.am|\n10։00- Աշխարհում COVID-19-ով վարակվածների թիվն անցել է 5 միլիոն 686 հազարից: Մահացածների թիվն անցել է 352 հազարից: Ապաքինվել է 2 միլիոն 430 հազար 788 մարդ: Վարակվածների թվով առաջին տեղում գտնվող ԱՄՆ-ում 1 միլիոն 725 հազար 275 հաստատված դեպք կա: Մահացածների թիվը 100 հազար 572 է:  Ընդհանուր ցուցանիշով երկրորդ տեղում հայտնված Բրազիլիայում հաստատված դեպքերի թիվը հասել է 394 հազար 507-ի, մահերինը՝ 24 հազար 593-ի: Հաջորդ տեղում Ռուսաստանն է, որտեղ ընդհանուր առմամբ կորոնավիրուսով վարակվել է 362 հազար 342 մարդ: Երկրում վարակի հետևանքով մահացել է՝ 3 հազար 807-ը: |armenpress.am|\nՆորություններ կորոնավիրուսի մասին, աշխարհ, 28․05․20 \nԿորոնավիրուսի շուրջ զարգացումներ, Հայաստան, 27․05․20\nՆորություններ կորոնավիրուսի մասին, աշխարհ, 26․05․20\n"
}