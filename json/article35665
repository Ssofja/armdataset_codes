{
    "title": "Թուրքիան մտադիր է վերանայել հարաբերությունները ԵՄ-ի հետ իր դեմ նախատեսված պատժամիջոցների պատճառով |tert.am|",
    "text": "tert.am: Անկարան դադապարտել է ԵՄ երկրների ԱԳ նախարարների որոշումը Կիպրոսի մոտ իրականացվող հորատման աշխատանքների առնչությամբ և մտադիր է դրա հետ կապված վերանայել հարաբերությունները ԵՄ-ի հետ մի շարք ոլորտներում: Ինչպես փոխանցում է РИА Новости-ն, այս մասին ասվում է Թուրքիայի ԱԳՆ հաղորդագրության մեջ:\nԱվելի վաղ Կիպրոսի կառավարությունը դատապարտել էր Թուրքիայի՝ տնտեսական գոտու սահմաններում՝ ծովում, հորատման նոր աշխատանքներ իրականացնելու մտադրությունը:\nԵՄ երկրների ԱԳ նախարարները հրահանգել են Թուրքիայի դեմ պատժամիջոցներ սահմանելու առաջարկ նախապատրաստել՝ պայմանավորված Կիպրոսի մոտ նախատեսված հորատման աշխատանքներով: Նիստի ավարտին ընդունված հայտարարությամբ ԵՄ ներկայացուցիչները նաև կոչ են անում անհապաղ ջանքեր գործադրել ՄԱԿ-ի Անվտանգության խորհրդում՝ Սիրիայի հյուսիսում թուրքական ռազմարշավի վերջ դնելու համար:\nԱնկարան ԵՄ-ին մեղադրել է կիպրոսցի թուրքերի շահերն անտեսելու մեջ՝ սպառնալով վերանայել համագործակցությունը ԵՄ-ի հետ:\n"
}