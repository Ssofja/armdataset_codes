{
    "title": "Կառուցապատողը տուգանվել էլ մոտ 3 միլիոն ԱՄՆ դոլարին համարժեք դրամով. Հայկ Մարության |armtimes.com|",
    "text": "Երեւանի զարգացման 2018 թվականի ծրագրով Արգավանդ-Շիրակ ճանապարհահատվածում նախատեսված աշխատանքները չեն իրականացվել: Ծրագրի իրականացման հաշվետվության նախագծում, որն ընդգրկված է ավագանու այսօրվա նիստի օրակարգում, նշվում է, որ պետք է հայտարարվի նոր մրցույթ:\nԱվագանու իրավական հարցերի մշտական հանձնաժողովի նախագահ Գայանե Մելքոմ-Մելքոմյանը հետաքրվեց, թե որն է պատճառը:\n«Կամրջի մասին է խոսքը: Այնտեղ խնդիր կար: Այսինքն՝ այն կառուցապատողը, որը հաղթել էր մրցույթը, չի կարողացել իրականացնել աշխատանքները: Ասեմ ավելին, մեր ԾԻԳ-ի ջանքերով մոտ 3 միլիոն ԱՄՆ դոլարին համարժեք տուգանք են վճարել, բայց, ցավոք սրտի, այդ տուգանքը գնացել է ոչ թե համայնքային, այլ պետական բյուջե: Լավ է, որ հանրապետության բյուջե է մտել, բայց մեր համայնքային բյուջեում չէ»,- պարզաբանելով ասաց քաղաքապետ Հայկ Մարությանը:\nՀետաքրքիր է, որ Երեւանի զարգացման 2018 թվականի ծրագրի իրականացման հաշվետվության նախածում, որպես Արգավանդ-Շիրակ ճանապարհահատվածում նախատեսված ծրագրերն իրականցնող կազմակերպություն, նշվում է «Երեւանի կառուցապատման ներդրումային ծրագրի իրականացման գրասենյակ» ՀՈԱԿ-ը:\narmtimes.com\n"
}