{
    "title": "Հայաստան է այցելել Սերբիայի պաշտպանական համալսարանի պատվիրակությունը",
    "text": "Սերբիայի պաշտպանության նախարարության պաշտպանական համալսարանի պատվիրակությունը մայիսի 21-ից 23-ը ճանաչողական այցով Հայաստանում էր:\nԻնչպես հայտնեցին ՀՀ ՕՊՆ տեղեկատվության և հասարակայնության հետ կապերի վարչությունից, ՀՀ ՊՆ Վ.Սարգսյանի անվան ռազմական, մարշալ Ա.Խանփերյանցի անվան ռազմական ավիացիոն և Պաշտպանական ազգային հետազոտական համալսարաններում կայացած հանդիպումների ընթացքում սերբական պատվիրակությանն են ներկայացվել ռազմական ուսումնական հաստատությունների պատմության, կառուցվածքի, գործունեության, ինչպես նաև պաշտպանական կրթության ոլորտում իրականացվող բարեփոխումների վերաբերյալ զեկույցներ:\nԱյցի արդյունքներով պայմանավորվածություն է ձեռք բերվել շարունակել համագործակցությունը երկու երկրների ռազմական ուսումնական հաստատությունների միջև:\n"
}