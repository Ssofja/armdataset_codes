{
    "title": "Դա գովազդ էր, ոչ թե բարեգործություն. Նիկոլ Փաշինյանը՝ հայտնի ռեպորտաժի մասին |lragir.am|",
    "text": "lragir.am: Վարչապետ Նիկոլ Փաշինյանն անդրադարձել է բարեգործության դեպքին, որը լայնորեն ցուցադրվել է հեռուստաընկերություններից մեկով՝ չնշելով անուններ: Այս մասին նա խոսել է Ֆեյսբուքի ուղիղ եթերում օգտատերերի հարցերին պատասխանելիս:\nՓաշինյանը նշել է, որ խնդրել է հաշվել, թե ինչ է բաժանվել, և պարզվել է, որ ամեն փաթեթի պարունակությունը մոտ 3000 դրամ է կազմել, իսկ ընդհանուր՝ 350-400 հազար դրամ: Վարչապետի խոսքով, երբ այս թիվը համեմատեցին հեռուստատեսային գովազդի րոպեների հետ, որի համար ենթադրում են՝ չի վճարվել, ստացվեց, որ այս ձեւով հեռուստատեսային գովազդի գներից ավելի էժան է ստացվում:\nՍտացվում է, որ սա շատ ձեռնտու, շահավետ գործողություն է, որն այնքան էլ բարեգործություն չէ, այլ սեփական գովազդային հոլովակ է, ասել է Փաշինյանը:\n"
}