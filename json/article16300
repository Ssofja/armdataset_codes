{
    "title": "Արցախի նախագահը ընդունել է Էդմոն Մարուքյանի գլխավորած պատվիրակությանը",
    "text": "Արցախի նախագահ Արայիկ Հարությունյանն այսօր ընդունել է Հայաստանի Ազգային ժողովի «Լուսավոր Հայաստան» խմբակցության ղեկավար Էդմոն Մարուքյանի գլխավորած պատվիրակությանը, հայտնում է Արցախի նախագահի տեղեկատվության վարչությունը:\nՀարությունյանը ներկայացրել է հետպատերազմյան իրավիճակն Արցախում, նշել ստեղծված խնդիրների հաղթահարմանը միտված ծրագրերի ընթացքը:\nԱրցախի նախագահը կարևորել է նաև քաղաքական ինստիտուտների ակտիվ աշխատանքը՝ ընդգծելով, մասնավորապես, Հայաստանի և Արցախի օրենսդիր մարմինների փոխգործակցված և ներդաշնակ գործունեության անհրաժեշտությունը:\nԷդմոն Մարուքյանը շնորհակալություն է հայտնել ԼՂ նախագահին՝ ջերմ ընդունելության համար՝ նշելով, որ այցի նպատակն է իրենց նպաստը բերել Արցախի վերականգնման աշխատանքներին:\n"
}