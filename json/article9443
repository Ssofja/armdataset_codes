{
    "title": "Վիրավոր զինվորների տեղափոխումն իրականացվում է 2 սանիտարական ուղղաթիռներով, շտապօգնության մեքենաներով",
    "text": "Արցախի ուղղությամբ Ադրբեջանի կողմից սանձազերծած ռազմական գործողությունների հետևանքով վիրավորված զինվորների տեղափոխման կարևոր առաքելությունն իրականացնում են 2 սանիտարական ուղղաթիռներ, շտապօգնության մեքենաներ՝ հարյուրավոր բուժաշխատողներով: Այս մասին «Ինստագրամ»-ի իր էջում հայտնել է ՀՀ առողջապահության նախարար Արսեն Թորոսյանը:\n«Այս օրերին միաժամանակ 2 սանիտարական ուղղաթիռ և մի քանի տասնյակ շտապօգնության մեքենաներ իրենց 100-ավոր խիզախ բուժաշխատողներով պատվով իրականացնում են մեր վիրավոր զինվորների տեղափոխման կարևոր առաջադրանքը»,-նշել է Թորոսյանն ու շնորհակալություն հայտնել գործընկերներին՝ նման նվիրումի ու անտրտունջ աշխատանքի համար։\n"
}