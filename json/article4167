{
    "title": "Բրեստում ոստիկանները կրակոց են արձակել և արցունքաբեր գազ կիրառել ցուցարարների դեմ |tert.am|",
    "text": "tert.am: Բրեստում ոստիկանությունը նախազգուշական կրակոց է արձակել օդ և արցունքաբեր գազ կիրառել ընդդիմության բողոքի ակցիայի ժամանակ: Այս մասին հայտնում է РИА Новости-ն՝ վկայակոչելով տարբեր Telegram-ալիքներում հրապարակված տեսակադրերը:\nԻնչպես նշվում է, ՕՄՕՆ-ականները մոտեցել են ցուցարարների խմբին, որից հետո վերջիններս սկսել են ցրվել, լսվել է կրակոցի ձայն, որը նման է եղել պոմպային հրացանից արձակած կրակոցին:\nԲելառուսի ՆԳՆ-ից հաստատել են, որ Բրեստում ոստիկանությունն իսկապես նախազգուշական կրակոց է արձակել՝ կանխելու համար հարձակումն ուժայինների վրա:\n"
}