{
    "title": "Արայիկ Հարությունյանի կողմնակիցները հարձակվել են Մասիս Մայիլյանի կողմնակիցների վրա․ քաղաքացին հանցագործության մասին հաղորդում է տվել (տեսանյութ)",
    "text": "Քաղաքացի Հարություն Կարապետյանը հանցագործության մասին հայտարարություն է արել ֆեյսբուքի իր էջում՝ դիմելով Արցախի Հանրապետության ներքին գործերի նախարար գեներալ Լևոն Մնացականյանին։\n«Պարոն գեներալ, հենց այս պահին Քաշաթաղի շրջանի Մուշ գյուղում կատարվում է հանցագործություն՝ տես. տեսահոլովակները: ԱՀ նախագահի թեկնածու Արայիկ Հարությունյանի կողմնակիցները, գյուղապետ Պետրոս Ավետիսյանի ղեկավարությամբ հարձակվել են Մասիս Մայիլյանի կողմնակիցների վրա: Ծեծ ու ջարդ է հենց այս պահին»,- նշել է նա:\nԱրցախի Հանրապետության Քաշաթաղի շրջանի Մուշ գյուղում տեղի ունեցած միջադեպի առթիվ ԱՀ ոստիկանությունում նյութեր են նախապատրաստվում։ Այս մասին Infocom-ի հարցին ի պատասխան՝ ասաց ոստիկանության Քաշաթաղի շրջանային բաժնի պետի տեղակալ Հայկ Ղամբարյանը։\nՀայկ Ղամբարյանը մեր զրույցում նշեց, որ դեպքը տեղի է ունեցել երեկ, ոստիկանությունն ընդունել է քաղաքացու հաղորդումը հանցագործույան մասին, ուսումնասիրում է տեսանյութերը։\n"
}