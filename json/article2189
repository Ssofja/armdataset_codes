{
    "title": "Դասերը կընդհատվեն նաև արվեստի, երաժշտական դպրոցներում եւ մշակույթի ու սպորտի մանկապատանեկական կենտրոններում․ Հակոբ Կարապետյան",
    "text": "Երեւանի քաղաքապետի մամուլի խոսնակ Հակոբ Կարապետյանն իր ֆեյբուքյան էջում տեղեկացնում է, որ դասերը կընդհատվեն նաեւ քաղաքապետարանի ենթակայության ներքո գործող արվեստի, երաժշտական դպրոցներում եւ մշակույթի եւ սպորտի մանկապատանեկական կենտրոններում։ Նրա գրառումը ներկայացնում ենք ստորև։\n«Հակահամաճարակային անվտանգության նկատառումներից ելնելով՝ Երեւանի քաղաքապետարանի ենթակայության բոլոր հանրակրթական դպրոցներում գարնանային արձակուրդները տեղափոխվում են մարտի 2-7-ը։\nՆույն ժամանակահատվածում, Երեւանի քաղաքապետի որոշմամբ, կընդհատվի նաեւ քաղաքի ենթակայության տակ գործող մանկապարտեզների աշխատանքը։\nԴասերը կընդհատվեն նաև արվեստի, երաժշտական դպրոցներում եւ մշակույթի եւ սպորտի մանկապատանեկական կենտրոններում»։\n"
}