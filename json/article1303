{
    "title": "Սահմանադրական դատարանը Ռոբերտ Քոչարյանի դիմումի վերաբերյալ որոշումը կհրապարակի վաղը |lragir.am|",
    "text": "lragir.am:  Սահմանադրական դատարանը Ռոբերտ Քոչարյանի դիմումի վերաբերյալ որոշումը կհրապարակի վաղը։ Այս մասին լրագրողներին տեղեկացրեց ՍԴ աշխատակազմի ղեկավար Էդգար Ղազարյանը: Նա ասաց, որ դատարանը խորհրդակցական սենյակում փակ քննարկումը շարունակում է: Ամենայն հավանականությամբ, վճիռը կընթերցվի վաղը՝ օրվա երկրորդ կեսին: Ղազարյանն ասաց, որ ժամի մասին վաղը նախօրոք կտեղեկացնեն:Հիշեցնենք, որ ՍԴ-ն այսօր գրավոր ընթացակարգով քննում է Ռոբերտ Քոչարյանի դիմումը՝ ՀՀ քրեական դատավարության օրենսգրքի 35-րդ հոդվածի և 135-րդ հոդվածի 2-րդ մասի՝ սահմանադրականությանը համապատասխանության հարցը որոշելու վերաբերյալ գործը:Քոչարյանի փաստաբան Հայկ Ալումյանն ասել է, որ եթե ՍԴ-ն իրենց բոլոր փաստարկները հաշվի առնի, ապա Քոչարյանը պետք է ազատ արձակվի, և քրեական հետապնդում պետք է դադարեցվի:\n"
}