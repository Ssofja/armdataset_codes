{
    "title": "Տիգրան Մկրտչյանը հանդիպել է Լատվիայի խորհրդարանի փոխխոսնակի հետ",
    "text": "Դեսպան Տիգրան Մկրտչյանը հրաժեշտի հանիպում է ունեցել Լատվիայի Սաեյմայի փոխխոսնակ Դագմարա Բեյտներե-Լե Գալլայի հետ։ Այս մասին հայտնեցին Լիտվայում, Լատվիայում և Էստոնիայում ՀՀ դեսպանությունից:\nԲեյտներե-Լե Գալլան բարձր է գնահատել դեսպան Մկրտչյանի ավանդը հայ-լատվիական հարաբերությունների խորացման գործում և նշել, որ վերջին տարիներին հայկական հարուստ մշակույթի ներկայացումը և բարձ մակարդակի միջոցառումների անցկացումը Հայաստանն ավելի տեսանելի է դարձրել Լատվիայում։\nՇնորհակալություն հայտնելով ջերմ խոսքերի համար՝ դեսպան Մկրտչյանը նշել է, որ իր գործունեության ընթացքում փորձել է անել առավելագույնը, որպեսզի չզգացվի Լատվիայում ռեզիդենտ դեսպանություն չունենալու հանգամանքը՝ մեծ ուշադրություն դարձնելով նաև խորհրդարանականների հետ շփումներին։\nՀանդիպման ընթացքում քննարկվել են երկկողմ և միջազգային կազմակերպություններում համագործակցությանը, երկու երկրների խորհրդարանների միջև կապերի աշխուժացմանը և տարածաշրջանային զարգացումներին վերաբերող հարցերի լայն շրջանակ։\n"
}