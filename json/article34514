{
    "title": "Հայրենական Մեծ Պատերազմի միջոցառումներին ՀՀ-ն ներկայացնելու է 75 հոգանոց զորախումբը՝ Դավիթ Տոնոյանի գլխավորությամբ",
    "text": "ՀՀ վարչապետի մամուլի խոսնակ Մանե Գեւորգյանը ֆեյսբուքյան իր էջում տեղեկացրել է, որ Մոսկվայում Հայրենական Մեծ Պատերազմի 75-րդ տարեդարձին նվիրված միջոցառումներին կմասնակցի պաշտպանության նախարար Դավիթ Տոնոյանի գլխավորած պատվիրակությունը:\n«Ինչպես այսօր ձեզանից շատերը տեղեկացան, վարչապետ Նիկոլ Փաշինյանը չի մասնակցի Հայրենական Մեծ Պատերազմի 75-րդ տարեդարձին նվիրված միջոցառումներին: Միաժամանակ, ցանկանում եմ հայտնել, որ շքերթին Հայաստանը ներկայացնելու է 75 հոգուց բաղկացած զորախումբ`պաշտպանության նախարար Դավիթ Տոնոյանի գլխավորությամբ»,- գրել է վարչապետի խոսնակը:\n"
}