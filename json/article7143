{
    "title": "Վլադիմիր Պուտինը շնորհավորել է Արմեն Սարգսյանին ծննդյան օրվա առթիվ",
    "text": "Հանրապետության նախագահ Արմեն Սարգսյանին ծննդյան օրվա առթիվ շնորհավորանք է հղել Ռուսաստանի Դաշնության նախագահ Վլադիմիր Պուտինը: Այս մասին տեղեկացրեցին ՀՀ նախագահի աշխատակազմի հասարակայնության հետ կապերի վարչությունից:\nՌԴ նախագահի շնորհավորական ուղերձում ասվում է.\n«Մեծարգո Արմեն Վարդանի,\nՍրտանց շնորհավորում եմ Ձեզ՝ ծննդյան օրվա առթիվ։\nՌուսաստանում բարձր են գնահատում ռուս-հայկական դաշնակցային հարաբերությունների զարգացման գործում Ձեր ակտիվ շահագրգռությունը։ Համոզված եմ, որ երկկողմ կառուցողական համագործակցության հետագա ընդլայնումը, եվրասիական ինտեգրացիոն գործընթացների շրջանակում գործընկերային փոխգործակցությունը համապատասխանում են մեր եղբայրական ժողովուրդների հիմնարար շահերին։\nՀարգարժան Արմեն Վարդանի, անկեղծորեն մաղթում եմ Ձեզ քաջ առողջություն, բարօրություն և հաջողություններ պետական գործունեության մեջ»։\n"
}