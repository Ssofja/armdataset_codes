{
    "title": "Նիկոլ Փաշինյանը միջգերատեսչական աշխատանքային խումբ ստեղծելու մասին որոշում է ստորագրել",
    "text": "Վարչապետ Նիկոլ Փաշինյանը Ընդերքօգտագործման համար անհրաժեշտ հողհատկացման խնդրի իրավակարգավորման համար համապատասխան իրավական ակտերի նախագծերի մշակման նպատակով միջգերատեսչական աշխատանքային խումբ ստեղծելու մասին որոշում է ստորագրել։\nՎարչապետն աշխատանքային խմբին հանձնարարել է մինչև 2020 թվականի հունիսի 30-ը Հայաստանի Հանրապետության տարածքային կառավարման և ենթակառուցվածքների նախարարին ներկայացնել ընդերքօգտագործման համար անհրաժեշտ հողհատկացման խնդրի իրավակարգավորման նպատակով համապատասխան իրավական ակտերի նախագծերի փաթեթը։\nՆիկոլ Փաշինյանը Սուրեն Պապիկյանին հանձնարարել է Հայաստանի մինչև 2020 թվականի օգոստոսի 30-ը Հայաստանի Հանրապետության կառավարության քննարկմանը ներկայացնել ընդերքօգտագործման համար անհրաժեշտ հողհատկացման խնդրի իրավակարգավորման նպատակով համապատասխան իրավական ակտերի նախագծերի փաթեթը:\nԱշխատանքային խումբը ղեկավարելու է ՀՀ տարածքային կառավարման և ենթակառուցվածքների նախարարի տեղակալ Լիլիա Շուշանյանը։\n"
}