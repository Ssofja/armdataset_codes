{
    "title": "Վարչապետը ներկայացնում է Կառավարության ծրագիրը |armenpress.am|",
    "text": "armenpress.am: Վարչապետ Նիկոլ Փաշինյանը Կառավարության անդամներին ներկայացրեց Հայաստանի Հանրապետության կառավարության 2021-26 թվականի գործունեության ծրագիրը:\nՎարչապետը նշեց, որ Կառավարության նիստում պետք է ընդունեն ծրագիրը, որից հետո մյուս շաբաթվա սկզբին տեղի կունենա քննարկում Ազգային ժողովում:\n«Հայաստանի Հանրապետության կառավարության ծրագիրը հիմնված է 2021 թվականի հունիսի 20-ի խորհրդարանական արտահերթ ընտրություններում «Քաղաքացիական պայմանագիր» կուսակցության նախընտրական քարոզարշավի ընթացքում ՀՀ քաղաքացիների առաջ ստանձնած պարտավորությունների, նրանց տված նախընտրական խոստումների, հայաստանի վերափոխման մինչև 2050 թվականի ռազմավարության վրա»,- ասաց Փաշինյանը:\nԾրագիրը բաղկացած է 6 բաժիններից` առաջին բաժինը ներառում է անվտանգություն և արտաքին քաղաքականությունը, երկրորդը` տնտեսությունը, երրորդը` ենթակառուցվածքների զարգացումը, չորրորդը` մարդկային կապիտալի զարգացումը, հինգերորդը` իրավունքը և արդարադատությունը, վեցերորդը` ինստիտուցիոնալ զարգացումը:\n"
}