{
    "title": "Լոռու մարզում կորոնավիրուսով վարակվածների թիվը 41-ն է. 2-ի մոտ թոքաբորբ է ախտորոշվել",
    "text": "Այսօրվա դրությամբ Լոռու մարզում կորոնավիրուսով վարակվածների թիվը 41 է: Նրանցից 2-ի մոտ ախտորոշվել է թոքաբորբ: 8 մարդ առողջացել է ու վերադարձել տուն:\nԱյս մասին ֆեյսբքյան իր էջում գրառում է կատարել Լոռու մարզպետ Անդրեյ Ղուկասյանը: \n«Հաշվի առնելով արտակարգ ռեժիմի թուլացումներն ու մի շարք ոլորտներում աշխատանքային պրոցեսներին վերադարձի առկայությունը, ինչն իր հետ բերում է հնարավոր վարակվածության ռիսկի մեծացում, ևս մեկ անգամ հորդորում եմ պահպանել պարետի ցուցումներն ու սանիտարահիգիենիկ կանոնները' Լոռու մարզում վերահսկելի իրավիճակ ապահովելու համար: \nՄեզնից յուրաքանչյուրի վարքագծից է կախված նոր սահմանափակումների կիրառման հավանականությունը»,- ասված է մարզպետի գրառման մեջ:\n"
}