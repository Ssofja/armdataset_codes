{
    "title": "Հրապարակվել են Մարդու իրավունքների պաշտպանի 2019 թվականի տարեկան հաղորդումն ու զեկույցը",
    "text": "Մարդու իրավունքների պաշտպանն Ազգային ժողով է ներկայացրել Մարդու իրավունքների պաշտպանի 2019 թվականի գործունեության հաղորդումը և Խոշտանգումների կանխարգելման մեխանիզմի 2019 թվականի տարեկան զեկույցը։\nՄԻՊ աշխատակազմի հանրային կապերի բաժնի հաղորդմամբ՝ փաստաթղթերում ներկայացված են ոչ միայն խնդիրները, այլև Մարդու իրավունքների պաշտպանի առաջարկներն ու դրական զարգացումները։\nՓաստաթղթերում տեղ են գտել հարցեր, որոնք վերաբերում են փակ հաստատություններում մարդու իրավունքների վիճակին, առանձին անդրադարձ է կատարվել զինծառայողների, կանանց, երեխաների, հաշմանդամություն ունեցող անձանց, քրեական արդարադատության համակարգում մարդու իրավունքների պաշտպանությանը, հանրային նշանակության գործերին, սոցիալ-տնտեսական իրավունքներին, գործարարության պաշտպանությանը և այլն։\n"
}