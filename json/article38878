{
    "title": "Խաղաղությունը պարտադրվելու է բանակի հզորացմամբ. Արցախի նախագահ |armenpress.am|",
    "text": "armenpress.am: Արցախի Հանրապետության անվտանգության ապահովման և բանակի հզորացման համար ֆինանսներ չեն տնտեսվելու: Այս մասին սեպտեմբերի 2-ին տեղի ունեցած մամուլի ասուլիսի ընթացքում ասաց Արցախի Հանրապետության նախագահ Արայիկ Հարությունյանը:\n«Պաշտպանության ոլորտում մենք որդեգրել ենք «Ուժեղ սահման, ամուր թիկունք, պաշտպանված հայրենիք» սկզբունքը: Այս սկզբունքի կյանքի կոչման նպատակով անհրաժեշտ աշխատանքներ են կատարվում մեր երկրի պաշտպանունակության ամրապնդման, բանակի մարտունակության մակարդակի հետևողական բարձրացման ուղղությամբ: Անվտանգության ապահովման և բանակի համար ֆինանսներ չեն տնտեսվի»,- ասաց Հարությունյանը:\nԱրցախի նախագահը նշեց, որ հակառակորդին խաղաղությունը պարտադրվելու է բանակի հզորացմամբ, իսկ ժամանակակից զինտեխնիկայով և սպառազինությամբ բանակի համալրումը լինելու է շարունակական:\n"
}