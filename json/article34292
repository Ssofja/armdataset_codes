{
    "title": "Դեկտեմբերի 19-ի եռօրյա սուգը լինելու է ցավի, հպարտության ու պարտավորության սուգ հայ ազգի համար․ Արայիկ Հարությունյան",
    "text": "Արցախի նախագահ Արայիկ Հարությունյան ֆեյսբուքյան իր էջում գրում է․\nՀաշվի առնելով, որ դեկտեմբերի 19-ին լրանում է 44-օրյա պատերազմի զինադադարի 40-րդ օրը՝ ՀՀ վարչապետի հետ պայմանավորվել ենք Արցախի և Հայաստանի Հանրապետություններում այդ օրվանից հայտարարել եռօրյա սուգ՝ ոգեկոչելու Հայրենիքի պաշտպանության համար զոհված մեր նահատակների հիշատակը:\nՆրանց անունները հավետ մնալու են մեր սրտերում և հայոց պատմության էջերում՝ պարտավորեցնելով մեզ հետագա երթում շարունակել նրանց հայրենանվեր գործը: Ուստի, այն լինելու է ցավի, հպարտության ու պարտավորության սուգ հայ ազգի համար»:\n"
}