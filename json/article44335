{
    "title": "Նավալնիի օրգանիզմում «Նովիչոկի» խմբի թույնի առկայությունը հաստատել են Ֆրանսիայի և Շվեդիայի լաբորատորիաները |shantnews.am|",
    "text": "shantnews.am: Ֆրանսիայում և Շվեդիայում գտնվող լաբորատորիաներում կատարված հետազոտությունները հաստատել են ռուս քաղաքական գործիչ Ալեքսեյ Նավալնիի օրգանիզմում «Նովիչոկի» խմբի թույնի առկայությունը։ Այս մասին հաղորդում է Meduza պարբերականը։\nԲեռլինում պարզաբանել են, որ Նավալնիից վերցված նմուշներն ուղարկվել են նշված երկու երկրներ անկախ հետազոտություն անցկացնելու համար։ Բացի դրանից՝ նմուշներն ուղարկվել են նաև Քիմիական զենքի արգելման կազմակերպություն, որը կանցկացնի իր սեփական հետազոտությունը։\nՆավալնիի օրգանիզմում «Նովիչոկի» հետքեր էին հայտնաբերել Գերմանիայի Բունդեսվերի լաբորատորիայում։ ՌԴ իշխանությունները պնդում են, որ Օմսկում կատարված հետազոտությունները քաղաքական գործչի օրգանիզմում թունավոր նյութեր չեն հայտնաբերել։\n"
}