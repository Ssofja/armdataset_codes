{
    "title": "Արցախ է վերադարձել ընդհանուր 47 055 քաղաքացի, ականազերծվել է 410 հեկտար տարածք․ ՌԴ ՊՆ |hetq.am|",
    "text": "hetq.am: Ռուսաստանի Դաշնության պաշտպանության նախարարության (ՌԴ ՊՆ) տվյալներով՝ վերջին օրվա ընթացքում Լեռնային Ղարաբաղ է վերադարձել 57 քաղաքացի, որոնք ժամանակավորապես ապաստանել էին Հայաստանի Հանրապետությունում։ Նոյեմբերի 14-ից սկսած Լեռնային Ղարաբաղ՝ իրենց մշտական բնակության վայրեր են վերադարձել 47 055 արցախցի։ Այս մասին նշված է ՌԴ պաշտպանական գերատեսչության հրապարակած տեղեկագրում։\nՌուսական խաղաղապահ զորախմբի մասնագետները շարունակում են ականազերծման աշխատանքները մարտական գործողությունների շրջաններում։ Նոյեմբերի 23-ից սկսած՝ չպայթած զինամթերքներից մաքրվել է ընդհանուր 409,6 հեկտար տարածք, 160,3 կմ ճանապարհ և 617 շինություն, այդ թվում՝ 22 հատուկ նշանակության օբյեկտ։ Այս ընթացքում հայտնաբերվել և ոչնչացվել է 18 138 պայթյունավտանգ առարկա։\nԽաղաղապահ զորախմբի կազմում գործող բժշկական բրիգադը հրադադարի հաստատումից հետո բուժօգնություն է ցուցաբերել 1069 բնակչի, այդ թվում՝ 134 երեխաների։\n"
}