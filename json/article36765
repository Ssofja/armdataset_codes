{
    "title": "Կառավարության որոշման արդյունքում ներկայացնում եմ զինծառայողների ամսական աշխատավարձերի բարձրացման կոնկրետ ցուցանիշները․ Նիկոլ Փաշինյան",
    "text": "Նիկոլ Փաշինյանը ֆեյսբուքյան իր էջում գրում է․\n«Կառավարության որոշման արդյունքում ս/թ հունիսի 1-ից Հայոց բանակի զինծառայողների ամսական աշխատավարձերի բարձրացման կոնկրետ ցուցանիշները ներկայացնում եմ ստորեւ. Գնդի հրամանատար – 23 հազար դրամ, 7 տոկոս: Գնդի հրամ. տեղակալ – 20 հազար դրամ 7 տոկոս:Գումարտակի հրամանատար – 85 հազար դրամ, 12 տոկոս:Վաշտի հրամանատար – 96 հազար դրամ, 18 տոկոս:Դասակի հրամանատար – 72 հազար դրամ, 18 տոկոս: Ավագ ենթասպա – 38 հազար դրամ, 18 տոկոս: Շարքային պայմանագրային – 30 հազար դրամ, 18 տոկոս: Վերը բերված թվերը աշխատավարձի ավելացած մասն են: Այս թվերը տալիս են ընդհանուր պատկերացում, որովհետեւ կախված ծառայության բնույթից, կոչումից այս թվերը կարող են ավելանալ կամ մի փոքր պակասել: Բանակը բազմաշերտ եւ բազմահաստիք կառույց է, եւ վերը հիշատակել եմ բանակային հնարավոր հաստիքների մի փոքր մասը: Թվով 4 զորամասերում աշխատավարձերի բարձրացումը առայժմ տեղի չի ունեցել, այդ զորամասերի կարգավիճակի բերումով: Շատ արագ այս հարցը նույնպես կլուծվի եւ այդ զորամասերի զինծառայողների համար աշխատավարձի բարձրացումը ուժի մեջ կմտնի ետին թվով, հունիսի 1-ից, այսինքն՝ նրանք գումար չեն կորցնի»:\n"
}