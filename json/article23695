{
    "title": "Արցախի մի շարք բնակավայրերում զինամթերքների վնասազերծման աշխատանքները շարունակվում են",
    "text": "Արցախի տարածքը չպայթած զենք-զինամթերքից մաքրելու նպատակով, ԱԻ պետական ծառայության, «The Halo Trust» ոչ կառավարական կազմակերպության, Հումանիտար ականազերծման կենտրոն հիմնադրամի սակրավորները ռուս գործընկերների հետ համատեղ շարունակում են իրականացնել ինժեներահետախուզական և պայթեցման աշխատանքներ:\nԻնչպես տեղեկացնում է Արցախի արտակարգ իրավիճակների պետական ծառայությունը, զինամթերքների վնասազերծման աշխատանքներ են նախատեսվում Ստեփանակերտ, Մարտակերտ և Մարտունի քաղաքների, Մարտակերտի շրջանի Ճանկաթաղ, Ասկերանի շրջանի Խնածախ և Այգեստան գյուղերի մոտակայքում:\n«Հնարավոր է լսվեն պայթյունի ձայներ: Խնդրում ենք չանհանգստանալ: Տեղեկատու հեռախոսահամարներ՝ 911, 101, 112․,– ասվում է ԱԻՊԾ հաղորդագրությունում:\n"
}