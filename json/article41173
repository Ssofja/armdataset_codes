{
    "title": "Հայաստանում Մեծ Բրիտանիայի ժամանակավոր հավատարմատար դեսպանը ժամանել է Երեւան",
    "text": "Հայաստանում Մեծ Բրիտանիայի դեսպանատան ֆեյսբուքի էջում գրառում է արվել.\n«Բրիտանական դեսպանատունն ուրախ է տեղեկացնել, որ Դեյվիդ Մորանը ժամանել է Հայաստան որպես Միացյալ Թագավորության Գործերի ժամանակավոր հավատարմատար դեսպանի աստիճանով։\nՊրն Մորանը ՄԹ արտաքին գործերի և համագործակցության նախարարությունում սկսել է աշխատել 1985 թվականից։ Նա աշխատել է որպես ՄԹ դեսպան Շվեյցարիայում, Ղազախստանում, Ուզբեկստանում և որպես ոչ ռեզիդենտ դեսպան՝ Լիխտեյնշտեյնում և Ղրղզստանի Հանրապետությունում։\nՊրն Մորանը նաև պաշտոնավարել է Նայրոբիում, Մոսկվայում, Փարիզում (ԵԱՀԿ-ում) և Թբիլիսիում (որպես Գործերի ժամանակավոր հավատարմատար դեսպանի աստիճանով)։ Նա նաև զբաղեցրել է մի շարք պաշտոններ Լոնդոնում, ներառյալ՝ Արտաքին գործերի և համագործակցության նախարարության Գլոբալ տնտեսական հարցերի վարչության ղեկավարի և Նախարարների կաբինետի Վաղ նախազգուշացման և անդրազգային հարցերի տնօրենի տեղակալի պաշտոնը։\nՄինչ նախարարությանը միանալը նա աշխատել է որպես պրոֆեսիոնալ բլյուզ դաշնակահար»։\n"
}