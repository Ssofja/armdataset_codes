{
    "title": "Բեռլինում ծաղկեպսակներ են դրել խորհրդային ռազմական հուշահամալիրում գտնվող «Մայր Հայրենիք» արձանի մոտ |armenpress.am|",
    "text": "armenpress.am: Բեռլինի Պանկովի շրջանում գտնվող խորհրդային ռազմական հուշահամալիրում մայիսի 8-ին Հայրենական մեծ պատերազմում հաղթանակի տարեդարձի կապակցությամբ տեղի է ունեցել ծաղկեպսակների տեղադրման հանդիսավոր արարողություն:\nԻնչպես հաղորդում է «ՏԱՍՍ»-ը, արարողությանը մասնակցել են Ռուսաստանի դեսպան Սերգեյ Նեչաևը, նրա գործընկեր դեսպանները ԱՊՀ երկրներից՝ Հայաստանից, Բելառուսից, Ղազախստանից:\nԾաղկեպսակներ են դրվել նաև Բեռլին-Պանկով շրջանի վարչակազմից, «Ձախեր» կուսակցությունից, «Զինվորական թաղումների խնամքի Գերմանիայի ժողովրդական միություն» կազմակերպությունից:\nՆրանք ծաղկեպսակներ են դրել հուշահամալիրի կենտրոնում գտնվող «Մայր Հայրենիք» արձանի մոտ: Ծաղիկներ են բերել նաև Բեռլինի բնակիչները:\n"
}