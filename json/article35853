{
    "title": "Իտալիայի Պատգամավորների պալատը կողմ քվեարկեց ՀՀ-ԵՄ համաձայնագրի վավերացմանը",
    "text": "ՀՀ ԱԺ եվրոպական ինտեգրման հարցերի մշտական հանձնաժողովը տեղեկացնում է.\n«Այսօր Իտալիայի Պատգամավորների պալատը 414 կողմ և 0 դեմ ձայներով կողմ քվեարկեց ՀՀ-ԵՄ Համապարփակ և ընդլայնված գործընկերության համաձայնագրի վավերացմանը: Առաջիկայում այն կներկայացվի Իտալիայի Հանրապետության նախագահի ստորագրմանը։\nՀամաձայնագիրն ամբողջությամբ ուժի մեջ կմտնի ԵՄ անդամ ևս երկու երկրի՝ Իսպանիայի և Պորտուգալիայի խորհրդարանների կողմից վավերացվելուց հետո»։\n"
}