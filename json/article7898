{
    "title": "Ռուսաստանը որոշել է արտաքսել Սլովակիայի դեսպանատան 3 աշխատակցի՝ ի պատասխան ռուս 3 դիվանագետի արտաքսման |tert.am|",
    "text": "tert.am: Ռուսաստանը որոշել է արտաքսել Մոսկվայում Սլովակիայի դեսպանատան երեք աշխատակիցների՝ ի պատասխան ռուս երեք դիվանագետների արտաքսման, երկրի ԱԳՆ-ին հղումով գրում է ria.ru-ն։\nՄոսկվան Սլովակիայի արարքը «անհիմն» է որակել և վճռական բողոք հայտնել։\n«Բրատիսլավայի այս ոչ բարեկամական քայլը մեր երկրների միջև հարաբերությունների կառուցողական զարգացման ավանդական ոգուն հակասող ենք գնահատում»,-ասված է Ռուսաստանի արտաքին քաղաքական գերատեսչության կայքում զետեղված հաղորդագրության մեջ:\nԱվելի վաղ Սլովակիայի արտաքին գործերի նախարարությունը հայտնել էր երեք ռուս դիվանագետների արտաքսման մասին, որոնց գործողությունները, նրանց հաղորդմամբ, հակասում են դիվանագիտական հարաբերությունների մասին Վիեննայի կոնվենցիային:\nՌուսաստանի ԱԳՆ-ում ընդգծել են, որ առաջնորդվել են փոխադարձության սկզբունքով։\nԱվելին՝ tert.am-ում\n"
}