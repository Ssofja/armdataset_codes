{
    "title": "Լարսը փակ է բոլոր տեսակի ավտոմեքենաների համար",
    "text": "Արտակարգ իրավիճակների նախարարությունը տեղեկացնում է, որ փետրվարի 7-ին՝ ժամը 16.57-ի դրությամբ Հայաստանում կան փակ և դժվարանցանելի ավտոճանապարհներ:\nՎարդենյաց լեռնանցքը փակ է բոլոր տեսակի ավտոմեքենաների համար:\nԴժվարանցանելի են Սոթք-Քարվաճառ, Շիրակի մարզի Աշոցքի, Ամասիայի տարածաշրջանների, Սարապատ, Կաքավասար, Սալուտ, Մուսայելյան և Բերդաշեն գյուղերի ավտոճանապարհները:\nԿապան-Գորիս ավտոճանապարհին, ինչպես նաև Սարավան-«Զանգեր» և Սիսիան-«Զանգեր» հատվածներում տեղ-տեղ առկա է մերկասառույց:\nԾիլքար-Սպիտակ ավտոճանապարհին, Արագածոտնի մարզի Ապարանի և Ծաղկահովտի տարածաշրջաններում բուք է:\nԿոտայքի մարզի Հրազդան քաղաքում ձյուն է տեղում:\nՀյուսիսային Օսիայի ճգնաժամային կառավարման կենտրոնից ստացված տեղեկատվության համաձայն՝ Ստեփանծմինդա-Լարս ավտոճանապարհը փակ է բոլոր տեսակի ավտոմեքենաների համար: Ռուսական կողմում կա կուտակված 450 բեռնատար:\n"
}