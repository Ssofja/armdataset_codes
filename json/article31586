{
    "title": "Տիգրան Ավինյանից խնդրել եմ տալ մանրամասն, պատշաճ և լիարժեք տեղեկություններ հատուկ ծրագրային ավտոմատացված համակարգի վերաբերյալ, որը ծառայելու էր կորոնավիրուսի կանխարգելման նպատակով․ Աննա Կոստանյան",
    "text": "ՀՀ ԱԺ «Լուսավոր Հայաստան» խմբակցության պատգամավոր Աննա Կոստանյանը ֆեյսբուքյան իր էջում գրում է․\n«ՀՀ փոխվարչապետ Տիգրան Ավինյանից խնդրել եմ տալ մանրամասն, պատշաճ և լիարժեք տեղեկություններ հատուկ ծրագրային ավտոմատացված համակարգի վերաբերյալ, որը ծառայելու էր կորոնավիրուսի կանխարգելման նպատակով։ Այս հարցման անհրաժեշտությունը բխում է հանրային վստահության ամրապնդման անհրաժեշտությունից և հանրային շահերի պաշտպանության կարևորությունից։\nԱյսպիսով, հարցադրումներով խնդրել եմ պարզաբանել, թետրամադրել մանրամասն տեղեկություններ, թե1. ո՞ր կազմակերպությունը կամ ովքե՞ր են պատրաստել ծրագրային ապահովումը,2. իրավական ինչպիսի՞ փաստաթղթով է կարգավորվել պետության և ենթադրյալ կամավորների միջև հարաբերությունները,3. արդյո՞ք գաղտնագրված են ստացվող տվյալները, եթե ոչ, ապա ի՞նչ իմաստ ունի տեղորոշում իրականացնելը,4. զանգերի մետատվյալների ստացմամբ և մշակմամբ տվյալների արտահոսք արդյոք հնարավո՞ր է, թե ոչ, քանի որ վերջին շրջանում արտահոսքի դեպքերը դարձել են հաճախակի,5. ի՞նչ երաշխիքներ կան ստացված տվյալների ապահով պահպանման վերաբերյալ,6. որտե՞ղ են գտնվում տվյալների սերվերները,7. տեխնիկապես ինչպե՞ս կարելի է ապացուցել, որ ստացվող տվյալաների սերվերները չունեն իրենց կրկնօրինակը,8. ինչպե՞ս եք ապահովում այլ՝ կողմնակի անձանց մուտքի հնարավորոությունը ստացված տվյալներին,9. քանի՞ կողմ (կազմակերպություն կամ անձ և պետական կառույց) մուտքի իրավունք ունի կուտակվող և մշակվող տվյալներին, ի՞նչ ծավալով է երկրորդական կամ երրորդական կողմը (երը) տիրապետում ստացվող ու մշակվող տվյալներին, և եթե չունեն մուտքի իրավունք, ապա ինչպե՞ս է կատարվում համակարգի տեխնիակական սպասարկումը,10. ո՞վ է իրականացրել անվտանգության աուդիտ․ խնդրում եմ հրապարակել դրա արդյունքները, և կարո՞ղ եք տրամադրել երաշխիքներ, որ համակարգի պատրաստման ու գործարկման բոլոր մակարդակներում արվել է պատշաճ աուդիտ,11. հաշվի առնելով այն, որ համակարգը ստեղծվել է հապճեպորեն, բոլոր հնարավոր տեխնիկական խնդիրները կարող են վտանգավոր լինել տվյալների պահպանության տեսանկյունից, և արտահոսքի դեպքում չարամտորեն օգտագործվեն կողմնակի անձանց կողմից։ Կարծում եմ՝ սա նաև ազգային անվտանգության մեծ խնդիր է։12. կա՞ արդյոք օտարերկրյա կազմակերպությունների կամ անհատների մասնակցություն տվյալ համակարգի պատրաստման գործընթացում, արդյո՞ք այն ամբողջությամբ պատրաստվել է Հայաստանում, թե ոչ»։\n"
}