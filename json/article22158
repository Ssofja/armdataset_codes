{
    "title": "Թրամփը Ջոնսոնի հետ քննարկել է Brexit-ի գործընթացը |tert.am|",
    "text": "tert.am։ Միացյալ Նահանգների նախագահ Դոնալդ Թրամփը Մեծ Բրիտանիայի նոր վարչապետ Բորիս Ջոնսոնի հետ քննարկել է Եվրամիությունից Միացյալ Թագավորության դուրս գալը, գրում է Reuters գործակալությունը՝ Սպիտակ տանը հղումով:\n«Վարչապետ Ջոնսոնը նախագահին տեղեկացրել է Brexit-ի վերաբերյալ»,- ասված է հաղորդագրության մեջ:Թրամփը նաև «մեծ ոգևորություն» է հայտնել Ֆրանսիայում կայանալիք G7 գագաթնաժողովի շրջանակում Ջոնսոնի հետ առաջիկա հանդիպման վերաբերյալ: Նշվում է նաև, որ խոսակցության ընթացքում քննարկվել են առևտրին ու տնտեսությանը վերաբերող հարցեր։\n«Մենք խոսեցինք Brexit-ի, ինչպես նաև ԱՄՆ-ի և Մեծ Բրիտանիայի միջև ազատ առևտրի գործարքի մասին»,- Twitter-ում գրառում է կատարել Թրամփը:\n"
}