{
    "title": "Մեկ օրվա ընթացքում Հայաստանից Արցախ է վերադարձել 19 տեղահանված |1lurer.am|",
    "text": "1lurer.am: Ռուս խաղաղապահները քսանյոթ դիտակետերում իրականացնում են հրադադարի ռեժիմի պահպանման վերահսկողության և իրավիճակի շուրջօրյա մշտադիտարկում: Այս մասին տեղեկանում ենք ՌԴ ՊՆ կայքից:Հրադադարի ռեժիմը պահպանվում է շփման գծի ողջ երկայնքով: Մեկ օրվա ընթացքում Հայաստանից Արցախ է վերադարձել 19 տեղահանված: Ընդհանուր առմամբ՝ 2020-ի նոյեմբերի 14-ից մինչ օրս Արցախի նախկին բնակության վայրեր է վերադարձել 52 700 մարդ:  \nՄարդասիրական ականազերծման կենտրոնի ինժեներ-սակրավորների խմբերը շարունակում են Արցախի տարածքի ականազերծումը: Մեկ օրվա ընթացքում մաքրվել են 15 հա տարածք, 3 կմ ճանապարհ, 27 բնակելի շինություն, հայտնաբերվել և ոչնչացման նպատակով դուրս է բերվել 34 պայթյունավտանգ առարկա:Ընդհանուր առմամբ, 2020-ի նոյեմբերի 23-ից չպայթած զինամթերքից մաքրվել են 1461 հա տարածք, 453 կմ ճանապարհ, 1425 բնակելի շինություն, այդ թվում՝ 30 սոցիալական նշանակության օբյեկտ, հայտնաբերվել և վնասազերծվել է 24 827 պայթյունավտանգ առարկա:Ռուսական խաղաղապահ զորախմբի պատասխանատվության գոտում հնարավոր միջադեպերի կանխման ջանքերը համակարգելու համար շարունակական փոխգործակցություն է պահպանվում Ադրբեջանի և Հայաստանի զինված ուժերի գլխավոր շտաբների հետ:\n"
}