{
    "title": "Բելառուսում Լուկաշենկոյի դեմ հերթական ցույցերի ընթացքում շուրջ 300 մարդ է ձերբակալվել |azatutyun.am|",
    "text": "azatutyun.am: Ալեքսանդր Լուկաշենկոյի հրաժարականի պահանջով Բելառուսում կիրակի օրը տեղի ունեցած հերթական բողոքի ակցիաների ընթացքում ձերբակալվել է ավելի քան 300 մարդ։\nԻրավապաշտպանների տվյալներով՝ բերման ենթարկվածների մեծ մասը Մինսկից են, նրանց թվում կան նաև անչափահասներ:\nԲելառուսում ցույցերը շարունակվում են օգոստոսի 9-ի նախագահական ընտրություններից ի վեր, որոնց պաշտոնական արդյունքներով՝ վեցերորդ անգամ հաղթել է 25 տարի երկիրն առաջնորդող Լուկաշենկոն:\nԸնդդիմությունը, դիտորդներն ահազանգել են համատարած կեղծիքների ու ճնշումների մասին, արևմտյան երկրները, այդ թվում` Եվրամիությունն ու Միացյալ Նահանգները, նույնպես չեն ճանաչում Լուկաշենկոյի հաղթանակը։\n"
}