{
    "title": "Անթալիայի քաղաքապետն առաջարկել է օրական 1,5 եվրո գանձել զբոսաշրջիկներից |shantnews.am|",
    "text": "shantnews.am։ Թուրքիայի Անթալիա նահանգի իշխանությունները դեմ են հանդես եկել համանուն քաղաքի ղեկավարի առաջարկությանը, որ անհրաժեշտ է քաղաքի բյուջեն լցնելու համար հատուկ հարկ սահմանել զբոսաշրջիկների համար։\nՔաղաքապետը պնդում է, որ առանց այդ մուտքերը քաղաքային իշխանությունն ունակ չէ ապահովել քաղաքի ենթակառուցվածքների պահպանությունը։ Քաղաքագլուխն առաջարկում է ամեն զբոսաշրջիկից 1,5 եվրո գանձել քաղաքում անցկացրած ամեն գիշերվա համար։ Մեթոդների մասին նա չի մանրամասնել։Նահանգի վարչակազմի՝ մշակույթի և զբոսաշրջության գծով տնօրենն էլ հայտարարել է, որ դա քաղաքապետի անձնական նախաձեռնությունն է, ու նման ծրագիր իրենք չունեն։\n"
}