{
    "title": "Վարչապետի աշխատակազմի կադրերի վարչության աշխատակիցը կորոնավիրուսի թեստ է հանձնել, իսկ անվտանգության աշխատակիցների մոտ կորոնավիրուս չկա․ վարչապետի խոսնակ\r\n |tert.am|",
    "text": "tert.am: Հայաստանի Հանրապետության վարչապետ Նիկոլ Փաշինյանի անվտանգության աշխատակիցներից մեկի մոտ կորոնավիրուս է հաստատվել։ Այս մասին տեղեկացնում է 168․am-ը։\nՀՀ վարչապետի մամուլի խոսնակ Մանե Գևորգյանը հերքեց լուրը՝ ասելով, որ դա իրականությանը չի համապատասխանում։\nՆույն աղբյուրի փոխանցմամբ, կորոնավիրուս է հաստատվել նաև վարչապետի աշխատակազմի կադրերի վարչության աշխատակիցներից մեկի մոտ։ Մանե Գևորգյանն ասաց, որ աշխատակիցները թեստավորվել են։\n«Անձը, որի մոտ կասկածվում է կորոնավիրուս, թեստավորվել է, սպասում ենք պատասխանին։ Իսկ վարչապետն իր թեստավորման մասին մշտապես տեղեկացնում է, վերջին օրերին նա թեստ չի հանձնել»,- ասաց Մանե Գևորգյանը։\n"
}