{
    "title": "Արցախցի կանանց չընդունեցին. կորոնավիրուսով պայմանավորված՝ ԵՄ գրասենյակը չի աշխատում\r\n |1lurer.am|",
    "text": "1lurer.am: Ինչպես արդեն տեղեկացրել ենք, արցախցի կանայք և երեխաները բողոքի ակցիա են իրականացնում ՀՀ-ում ԵՄ գրասենյակի շենքի առջև: Նրանք հանդիպում են պահանջում պատվիրակության ղեկավար Անդրեա Վիկտորինի հետ: \nԳրասենյակի անվտանգության աշխատակիցները ակցիայի մասնակիցներին տեղեկացրին, որ կորոնավիրուսի տարածմամբ պայմանավորված՝ գրասենյակում աշխատակիցներ չկան, ուստի հանդիպում չի կարող լինել, առաջարկեցին նամակը փոխանցել իրենց միջոցով, ինչին արցախցի կանայք չհամաձայնեցին:\nԱկցիայի մասնակիցները վստահ են, որ իրենց պահանջները համապատասխանում են միջազգային բոլոր կոնվենցիաներին և նորմերին:  \nԱվելի ուշ ԵՄ գրասենյակի անվտանգության ծառայության պատասխանատուն հեռախոսով զրուցեց նախաձեռնող խմբի անդամ Լիանա Ադամյանի հետ, առաջարկեց կամ նամակը հանձնել անվտանգության աշխատակիցներին, կամ վաղը՝ ժամը 11-ին, 3 հոգով հանդիպել կամ ԵՄ դեսպանի, կամ ԵՄ պատվիրակության որևէ ներկայացուցչի հետ: Արցախցի կանայք որոշեցին ներկայանալ վաղը և անձամբ հանձնել նամակը:\n"
}