{
    "title": "Թրամփը հայտարարել է Վենեսուելայի դեմ պատժամիջոցները երկարաձգելու մասին |tert.am|",
    "text": "ԱՄՆ նախագահ Դոնալդ Թրամփը երեքշաբթի հայտարարել է, որ ԱՄՆ վարչակազմը երկարաձգում է Վենեսուելայի դեմ սահմանված պաժամիջոցների գործունեության ժամկետը:\n«Իրավիճակը Վենեսուելայում շարունակում է արտակարգ սպառնալիք հանդիսանալ ԱՄՆ ազգային անվտանգության և արտաքին քաղաքականության համար: Այդ իսկ պատճառով ես որոշել եմ, որ անհրաժեշտ է շարունակել արտակարգ միջոցների կիրառումը, որոնք նշվում են 13692 հրամանագրում, որը վերաբերում է Վենեսուելայի իրավիճակին», -INTERFAX.RU-ի փոխանցմամբ՝ ասվում է ԱՄՆ նախագահի՝ Կոնգրեսին հղված ուղղերձում:Փաստաթղթում ասվում է, որ 2015-ի մարտի 8-ին սահմանված պատժամիջոցները Վենեսուելայի դեմ պետք է գործեն նաև 2019-ի մարտի 8-ից հետո:  \ntert.am\n"
}