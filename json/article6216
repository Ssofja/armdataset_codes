{
    "title": "Ադրբեջանը մայիսի 16-20-ը 15 000 զինծառայողի մասնակցությամբ ահաբեկիչների չեզոքացման զորավարժություններ կանցկացնի |tert.am|",
    "text": "tert.am: Ադրբեջանի Հանրապետության նախագահ, զինված ուժերի գերագույն գլխավոր հրամանատար Իլհամ Ալիևի հաստատած ծրագրի համաձայն՝ մայիսի 16-ին ադրբեջանական բանակում զորավարժություններ կսկսվեն տարբեր տեսակի զորքերի ներգրավմամբ, գրում է minval.az-ը:Ինչպես փոխանցել են երկրի պաշտպանության նախարարությունից, զորավարժություններին կմասնակցեն առավելագույնը 15 000 զինծառայող, մինչև 300 միավոր տանկ և այլ զրահատեխնիկա, տարբեր տրամաչափի մինչև 400 հրթիռահրետանային կայանք, հրթիռային բազմակի համակարգեր, ականանետեր և հակատանկային զենքեր, մինչև 50 տարբեր նպատակների ռազմական ավիացիայի և անօդաչու թռչող սարքերի միավորներ:Զորավարժությունների ընթացքում ուշադրության կենտրոնում կլինեն հրամանատարությունը և վերահսկողությունը, զորքերի մարտական պատրաստվածությունը և վերախմբավորումը։\n"
}