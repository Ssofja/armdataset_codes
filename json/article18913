{
    "title": "Կորոնավիրուսի շուրջ զարգացումներ, Հայաստան, 27․07․20 (թարմացվող)",
    "text": "17։21-  ՔՏՀԱՏՄ վերահսկողական աշխատանքների արդյունքում կանոնավոր երթուղիներում ուղևորափոխադրում իրականացնող միկրոավտոբուսներում և ավտոբուսներում հայտնաբերվել են ախտահանիչ հեղուկի բացակայության և սահմանված քանակից ավել ուղևորներով ուղևորափոխադրումներ իրականացնելու դեպքեր։ Մարդատար տաքսի ավտոմոբիլներով ուղևորափոխադրման համակարգում հայտնաբերվել են վարորդներ՝ առանց պաշտպանիչ դիմակի։\n17։16- ԱԱՏՄ-ն շատ լուրջ առաջընթաց է գրանցել «Զվարթնոց» օդանավակայանում տեղակայված իր բժշկասանիտարական հսկիչ կետում վիրուսի կանխարգելման աշխատանքի որակի բարելավման առումով։ Աշխատանքի բարելավումը մի շարք հիմնական ուղղություններով է․• օդանավակայանի տարածքում կորոնավիրուսի կանխարգելման մասին իրազեկման, պրոֆիլակտիկ միջոցառումների,• երկիր մուտք գործող անձանց մոտ վարակիչ հիվանդություններին բնորոշ կլինիկական ախտանշանների զննման՝ այսպես կոչված «ոչ դեղորայքային» միջոցառումների, հեռավար ջերմաչափման,• վերջիններիս վերաբերյալ տվյալների հավաքագրման եւ այլ գործընթացների մասով։\n17։08- Արցախի նախագահի ստորագրած հրամանագրով դադարեցվել են Գրիգորի Մարտիրոսյանի՝ որպես Արցախի Հանրապետության պարետի լիազորությունները, և հանրապետության պարետ է նշանակվել ԱՀ տարածքային կառավարման և զարգացման նախարար Ժիրայր Միրզոյանը:\n11։48- Արցախում նոր կորոնավիրուսային վարակը հաստատվել է 3 քաղաքացու մոտ, առողջացել է 5 մարդ։ Կորոնավիրուսով հիվանդ 9 քաղաքացու առողջական վիճակը գնահատվում է ծանր, 10-ինը՝ միջին ծանրության: Առայսօր, COVID-19-ը ախտորոշվել է 215 մարդու մոտ, որից 153-ը հաղթահարել է հիվանդությունը: [Արցախ/տեղեկատվական շտաբ]\n11։31- Հուլիսի 27-ի դրությամբ բուժման մեջ է Հարկադիր կատարման ծառայության 21 աշխատակից, աշխատանքի է վերադարձել 32-ը: Անմիջական շփում ունեցած աշխատակիցներն ինքնամեկուսացված են։ [Գլխավոր հարկադիր կատարողի օգնական Վարդուհի Պետրոսյան]\n11։27- Համահայկական հիմնադրամն ամփոփել է «COVID-19 Հայաստան. միասին հաղթահարենք համաճարակը» առցանց դրամահավաք-արշավի արդյունքները։ Հուլիսի 22-ի դրությամբ  հավաքագրվել է շուրջ 800,030 ԱՄՆ դոլար, որից  695,244 ԱՄՆ դոլարն արդեն ուղղվել է մեծածավալ բժշկական պարագաների ու սարքավորումների ձեռք բերմանը, շտապ օգնության անձնակազմին ֆինանսական աջակցությանը, Երևանի և մարզերի կարիքավոր ծերերին ամենամսյա սննդի մատակարարմանը, ինչպես նաև բազմաթիվ հայրենակիցների Հայաստան վերադարձին։\n10։54- Մահվան դեպքերի վերաբերյալ հայտնում ենք, որ պացիենտները եղել են 63 (տղամարդ), 81 (կին), 54 (տղամարդ), 68 (կին), 80 (կին) և 56 (տղամարդ) տարեկան։ Բոլորն ունեցել են ուղեկցող քրոնիկական հիվանդություններ։ [ՀՀ ԱՆ]\n10։46- Թարմացվել է  27.07.2020թ․ Հաստատված դեպքերի ընդհանուր քանակը - 37390 (+73)Առողջացածներ - 26665 (+187)Փաստացի բուժվողներ -9793 Ընդհանուր թեստեր - 157466 (+314)Մահվան ելքեր - 711 (+6)Մահվան ելքեր այլ պատճառով –221 (+1) [ՀՀ ԱՆ]\nՆորություններ կորոնավիրուսի մասին, աշխարհ, 27․07․20\nԿորոնավիրուսի շուրջ զարգացումներ, Հայաստան, 25․07․20 \n"
}