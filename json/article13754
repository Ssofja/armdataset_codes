{
    "title": "Քննչական կոմիտեն հաստատել է Infocom-ի բացահայտումը, սակայն ապատեղեկատվական հայտարարությամբ",
    "text": "Քննչական կոմիտեն ֆեյսբուքյան էջով հայտարարություն է տարածել, որով հաստատել է Infocom-ի բացահայտումը՝ Ամուլսարի գործով քննիչ Յուրա Իվանյանի և նախկին բնապահպանության նախարարի ազգակցական կապի վերաբերյալ։\nՍակայն քննչական կոմիտեն իր հայտարարության մեջ նշել է․ «․․․Քննչական կոմիտեն որևէ գործով, այդ թվում՝ նաև Ամուլսարի գործով, դրական եզրակացություն չի կարող տալ, կամ ինչպես նշված է հիշյալ նյութում, չի կարող հաստատել դրական եզրակացություն, քանի որ Կոմիտեն, ՀՀ օրենսդրությամբ սահմանված կարգով, իրականացնում է մինչդատական քրեական վարույթ, ինչը բոլորովին այլ գործառույթ է․․․»։\nԱյս մասով հարկ ենք համարում հիշեցնել, որ Infocom-ի հոդվածում չի գրվել, որ Քննչական կոմիտեն է դրական եզրակացություն տվել։ Ամուլսարի հանքի նախագծին վերաբերող տողերը ներկայացնում ենք ստորև․\nՎերոնշյալ տողերից ակնհայտ երևում է, որ Infocom-ի հոդվածում Ամուլսարի հանքի նախագծին դրական եզրակացություն տալը և/կամ հաստատելը չի վերագրվել Քննչական կոմիտեին։\n"
}