{
    "title": "Վրաստանում հաստատվել է կորոնավիրուսի 262 նոր դեպք, ապաքինվել է 189 մարդ\r\n |1lurer.am|",
    "text": "1lurer.am: Մարտի 21-ին Վրաստանում հաստատվել է կորոնավիրուսի 262 նոր դեպք: Այս մասին տեղեկատվությունը տրամադրել է կառավարության  stopcov.ge կայքը:\nՎերջին մեկ օրում երկրում ապաքինվել է 189 մարդ, մահացել է 9 պացիենտ:\nՀամավարակի տարածումից առ այսօր, Վրաստանում ընդհանուր առմամբ գրանցված է կորոնավիրուսով վարակման 277 480 դեպք, այստեղից ապաքինվել է 269 973 մարդ: Մահացածների ընդհանուր թիվը կազմում է 3 700:\nՎերջին 24 ժամվա ընթացքում Վրաստանում կատարվել է 11 923 փորձարկում, այդ թվում 6 328-ը՝ հակամարմինների արագ թեստով, իսկ 5 595-ը՝ «PCR» թեստով:\nԴրականության օրական ցուցանիշը՝ 2.2% է, վերջին 14 օրվանը՝ 1.55%, վերջին 7 օրվանը՝ 1.63%:\nԿարանտինի ռեժիմում գտնվում է 220 մարդ, հիվանդանոցներում հսկողության տակ է 1 435 պացիենտ, կլինիկական հյուրանոցներում գտնվում է 176 անձ:\n"
}