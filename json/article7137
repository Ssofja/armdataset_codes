{
    "title": "Անվճար բուժսպասարկում իրականացնող բժշկական կազմակերպությունների հաշվետվողականությունը կբարձրանա․ նոր նախագիծ",
    "text": "ՀՀ առողջապահության նախարարությունը ներկայացրել է օրենքի նոր նախագիծ, որի արդյունքում կբարձրանա պետության կողմից երաշխավորված անվճար բժշկական օգնություն և սպասարկում իրականացնող բժշկական կազմակերպությունների հաշվետվողականությունը և հնարավորություններ կստեղծվեն պետական միջոցների փաստահեն բաշխման համար: Նախագիծը քննարկման է դրված Իրավական ակտերի նախագծերի հրապարակման e-draft.am կայքում։Առաջարկվող ֆինանսատնտեսական հաշվետվության նոր ձևաչափում ավելացվել են գործունեության արդյունքները բնութագրող այնպիսի ցուցանիշներ, որոնք պարբերաբար օգտագործվում են Կազմակերպությունների բյուջետային միջոցների հաշվարկման և բաշխման, տրամադրվող միջոցների ծախսման արդյունավետության գնահատման ժամանակ:\n"
}