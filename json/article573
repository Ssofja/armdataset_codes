{
    "title": "Բիթլիսում թուրք ուժայինները PKK-ի 3 զինյալի են սպանել |ermenihaber.am|",
    "text": "ermenihaber.am: Ներկայիս Թուրքիայի արևելյան Բիթլիս (Բաղեշ) նահանգում թուրքական ռազմաօդային ուժերի աջակցությամբ Ժանդարմերիայի ջոկատների կողմից իրականացված օպերացիայի ընթացքում 3 քուրդ զինյալ է սպանվել։ Այս մասին հայտարարել է Թուրքիայի ներքին գործերի նախարարությունը։\nՆախարարության հայտարարության համաձայն՝ գործողությունը իրականացվել է  Բիթլիսի նահանգային ժանդարմերիայի հատուկջոկատայինների և ժանդարմերիայի հրամանատարության ուժայինների կողմից՝ «ներքին անվտանգության նկատառումներից ելնելով»։ \nՆշվում է, որ վերջին 2 օրվա ընթացքում թուրք ուժայինները 6 քուրդ զինյալի են սպանել, որից 3-ը Բիթլիսում, 3-ն էլ Հաքքարիի նահանգում։  Ոչնչացվել են նաև քուրդ զինյալների զենքերը:\nՀարկ է նշել, որ հիշյալ օպերացիան ուղղված է Թուրքիայում ահաբեկչական համարվող «Քուրդիստանի բանվորական» կուսակցություն (ՔԲԿ-PKK) ռազմաքաղաքական կազմակերպության դեմ։\n"
}