{
    "title": "Լարված իրավիճակի կրկնության որևէ վտանգ այս պահին չկա. Ոստիկանապետ |armenpress.am|",
    "text": "armenpress.am: Իջևանում տեղի ունեցած գործողությունների հետևանքով բերման ենթարկվածների թիվը հասել է 22-ի. Ոստիկանության տեսադաշտում է 36 մարդ: Այդ մասին Տավուշի մարզպետարանում խորհրդակցությունից հետո լրագրողների հետ զրույցում ասաց ոստիկանապետ Վալերիյ Օսիպյանը:\n«Ոստիկանները գործում են պրոֆեսիոնալ, իրենք գիտեն՝ ինչպես պահել իրենց երեխաների, կանանց, տարեցների նկատմամբ, գործառույթները լավ գիտեն։ Այն անձինք, որոնք ուղղորդել են, պատասխանատվության կենթարկվեն, անհոգ եղեք, բոլորը պատասխանատվության կենթարկվեն»,- ասաց ոստիկանապետը՝ ավելացնելով, որ ապօրինի անտառահատումներն անթույլատրելի են ու դա իրենց համար սկզբունքային հարց է։\nՀարցին, թե վերջին շրջանում ԱԱԾ-ում 1 տասնյակից ավելի գործեր կան ապօրինի անտառահատման վերաբերյալ, իսկ ոստիկանությունն ի՞նչ գործողություններ է իրականացրել, Օսիպյանը պատասխանեց. «Ունենք տարբեր բաժիններում ստեղծված նյութեր, բերման ենթարկվածներ, կանխարգելիչ աշխատանքներ են արվել, ստացիոնար տեղակայված պահակակետեր ունենք և այլն։ Մշտապես աշխատանքներ իրականացվել են»։\nՕսիպյանն ասաց, որ լարված իրավիճակի կրկնության որևէ վտանգ այս պահին չկա:\n"
}