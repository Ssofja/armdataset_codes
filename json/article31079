{
    "title": "Գյումրի-Աշոցք ավտոճանապարհը փակ է բքի պատճառով. կա կուտակված մոտ 50 ավտոմեքենա",
    "text": "Արտակարգ իրավիճակների նախարարությունը տեղեկացնում է, որ մարտի 18-ի ժամը 11:50-ի դրությամբ ՀՀ տարածքում կան փակ և դժվարանցանելի ավտոճանապարհներ:\nԱրագածոտնի մարզի Ամբերդ ամրոց և Քարի լիճ տանող ավտոճանապարհները դեռ անորոշ ժամանակ փակ կլինեն:\nԳյումրի-Աշոցք ավտոճանապարհը (բուք ) փակ է. կա կուտակված մոտ 50 ավտոմեքենա:\nՎարդենյաց լեռնանցքը դժվարանցանելի է կցորդիչով բեռնատարների համար:\nԴժվարանցանելի են նաև Շիրակի մարզի Ամասիա գյուղի ավտոճանապարհները:\nՏավուշի մարզում, Շիրակի մարզի Արթիկ քաղաքում, Աշոցք, Ամասիա գյուղերում, Վայոց ձորի մարզի Ջերմուկ, Լոռու մարզի Վանաձոր, Տաշիր, Ստեփանավան, Գեղարքունիքի մարզի Գավառ, Մարտունի, Ճամբարակ, Արագածոտնի մարզի Ապարան քաղաքներում և Արագածի տարածաշրջանում տեղում է ձյուն:\nԼոռու մարզի ավտոճանապարհներին տեղ-տեղ առկա է մերկասառույց:\nՍարավան-«Զանգեր» կոչվող հատվածում (մառախուղ) և Շիրակի մարզի Գյումրի քաղաքում, Ախուրյան, Ամասիա, Կարմրավան գյուղերում բուք է:\nՍյունիքի մարզի Գորիս և Կապան քաղաքներում մառախուղ է:\nԼարսի մասին\nՎրաստանի ՆԳՆ ԱԻ դեպարտամենտից և ՌԴ ԱԻՆ Հյուսիսային Օսիայի ճգնաժամային կառավարման կենտրոնից ստացված տեղեկատվության համաձայն՝ Ստեփանծմինդա-Լարս ավտոճանապարհը փակ է բոլոր տեսակի տրանսպորտային միջոցների համար:\nՎարորդներին խորհուրդ է տրվում երթևեկել բացառապես ձմեռային անվադողերով:\n"
}