{
    "title": "Նախագահ Արմեն Սարգսյանը հեռախոսազրույց է ունեցել Ամերիկայի հայկական համագումարի​ հոգաբարձուների խորհրդի համանախագահ​ Վան Գրիգորյանի հետ",
    "text": "Հանրապետության նախագահ Արմեն Սարգսյանը հեռախոսազրույց է ունեցել Ամերիկայի հայկական համագումարի հոգաբարձուների խորհրդի համանախագահ Վան Գրիգորյանի​ հետ։\nԶրուցակիցներն անդրադարձել են Արցախի շուրջ վերջին զարգացումներին և, այդ համատեքստում, երկրում ստեղծված իրավիճակին։ Վան Գրիգորյանն ասել է, որ խորապես մտահոգված ու անհանգստացած ​ են ​ ստորագրված եռակողմ հայտարարությամբ եւ դրա դրույթներով։\nՆախագահ Սարգսյանը նշել է, որ​ Արցախն այսօր ունի տարաբնույթ և հատկապես հումանիտար խնդիրներ, և միայն ​ համազգային միասնությամբ ու համատեղ ​ ջանքերով է հնարավոր լուծել այդ խնդիրները։​\nՆախագահ Սարգսյանն ու Վան Գրիգորյանը մտքեր են փոխանակել նաև​ ​ համահայկական օրակարգի մյուս առաջնահերթությունների վերաբերյալ։\n"
}