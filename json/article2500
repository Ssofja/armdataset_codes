{
    "title": "Ադրբեջանի խորհրդարանը կոչ է անում Ֆրանսիային հետ կանչել Մինսկի խմբի համանախագահների կազմից |azatutyun.am|",
    "text": "azatutyun.am: Ադրբեջանի խորհրդարանը կոչ է անում երկրի կառավարությանը՝ դիմել ԵԱՀԿ ղեկավարությանը Ֆրանսիային Մինսկի խմբի համանախագահների կազմից հետ կանչելու կոչով։ Այդ մասին ասված է Ադրբեջանի Միլի մեջլիսի այսօր ընդունած հայտարարության մեջ։\n«Միլի մեջլիսը կոչ է անում Ադրբեջանի կառավարությանը՝ դիմել ԵԱՀԿ ղեկավարությանը Ֆրանսիայի հետկանչի պահանջով։ Ֆրանսիան վերջին օրերի իր դիրքորոշումներով և հայտարարություններով կասկածի տակ է դնում իր չեզոքությունը», - նշված է ադրբեջանական խորհրդարանի հայտարարությունում։\nՖրանսիայի Սենատը երեկ ընդունեց «Լեռնային Ղարաբաղի Հանրապետությունը ճանաչելու անհրաժեշտության մասին» բանաձև, որը կոչ է անում երկրի կառավարությանը ճանաչել Արցախի անկախությունը։\n"
}