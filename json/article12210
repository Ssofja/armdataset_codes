{
    "title": "ԵԱԿՀ համանախագահները խոսել են Ադրբեջանի և Հայաստանի արտգործնախարարների հետ\r\n |factor.am|",
    "text": "factor.am: ԵԱՀԿ Մինսկի խմբի համանախագահները (Ռուսաստանի Դաշնության Իգոր Պոպովը, Ֆրանսիայի Ստեֆան Վիսկոնտին և Ամերիկայի Միացյալ Նահանգների Էնդրյու Շոֆերը) փետրվարի 16-ին տեսակապի միջոցով առանձին խոսել են Հայաստանի արտգործնախարար Արա Այվազյանի և Ադրբեջանի արտգործնախարար  Բայրամովի հետ: Այս մասին տեղեկանում ենք ԵԱՀԿ Մինսկի խմբի տարածած հաղորդագրությունից։Մասնակցում էր նաև ԵԱՀԿ գործող նախագահի անձնական ներկայացուցիչ Անջեյ Կասպրշիկը: Յուրաքանչյուր նախարարի հետ համանախագահները մտքերի երկար ու բովանդակային փոխանակում են իրականացրել տարածաշրջանում կայունության խթանման, միջնորդության գործընթացի ձևաչափերին  վերաբերող հարցերի շուրջ:\n"
}