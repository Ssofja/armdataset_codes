{
    "title": "ԶՈՒ Գլխավոր շտաբում իրավիճակը հանգուցալուծված է. Արտակ Դավթյան |1lurer.am|",
    "text": "1lurer.am: Ողբում և հպարտանում ենք մեր քաջարի զինծառայողներով, որոնք կատարելով խնդիրը՝ նահատակվեցին հանուն Հայրենիքի՝ և՛ Ապրիլյան քառօրյայի, և՛ 44-օրյա պատերազմի ընթացքում: Այդ մասին «Եռաբլուր» զինվորական պանթեոնում լրագրողների հետ ճեպազրույցում ասաց ԶՈՒ ԳՇ պետ Արտակ Դավթյանը: \nՆրա խոսքով՝ եթե Ապրիլյան պատերազմից դասեր քաղած չլինեինք, Արցախյան պատերազմն այլ ելք կունենար:\n«Մենք կարող էինք ամբողջությամբ կորցնել Արցախը, և դա կարող էր արվել 15-20 օրվա ընթացքում»,- ընդգծեց Դավթյանը: \nԱնդրադառնալով Գլխավոր շտաբի շուրջ ստեղծված իրավիճակին՝ նա նշեց, որ ԳՇ-ում իրավիճակը հանգուցալուծված է, շտաբը բնականոն աշխատում է, կատարում է խնդիրներ, որոնք դրված են շտաբի առջև: \nԴավթյանը նշեց, որ տարածաշրջանում իրավիճակը լարված է, մեր սահմաններին հարաբերական կայունություն է, սակայն ընդհանուր լարվածությունն ազդեցություն է ունենում սահմանային ծառայության վրա: \n"
}