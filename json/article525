{
    "title": "Ռուսաստանն ու Թուրքիան Իդլիբի հարցով բանակցությունները կշարունակեն մարտի 13-ին Անկարայում |tert.am|",
    "text": "tert.am: Ռուս և թուրք զինվորականներն Անկարայում մարտի 13-ին կշարունակեն քննարկել սիրիական Իդլիբի հարցը: Ինչպես փոխանցում է ТАСС գործակալությունը, այս մասին հայտնել է Թուրքիայի Ազգային պաշտպանության նախարարությունը:\n«Թուրքիայի և Ռուսաստանի ռազմական պատվիրակություններն ավարտել են Ազգային պաշտպանության նախարարության շենքում անցկացվող բանակցությունների երրորդ օրը: Բանակցությունները կշարունակվեն վաղը»,- ասվում է հաղորդագրության մեջ:\nԿողմերը քննարկում են Սիրիայի Իդլիբ նահանգի М-4 ավտոմայրուղու մոտ համատեղ հերթապահության հարցը, որն, ինչպես ակնկալվում է, պետք է սկսվի մարտի 15-ին:\n"
}