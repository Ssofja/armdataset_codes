{
    "title": "Վարչական դատարանի որոշումը կարող է ազդել Վաչագան Ղազարյանի ապօրինի հարստացման քրեական գործի վրա․ պաշտպանական կողմ |aysor.am|",
    "text": "aysor.am։ Վարչական դատարանի որոշումը, որով Բարձրաստիճան պաշտոնատար անձանց էթիկայի հանձնաժողովը պարտավոր է ոչնչացնել Սերժ Սարգսյանի թիկնազորի նախկին պետ Վաչագան Ղազարյանի ունեցվածքի հայտարարագրերը, կարող է ազդել նրա նկատմամբ հարուցված քրեական գործի վրա:\nՆման տեսակետ  հայտնեց նրա փաստաբան Արմեն Հարությունյանը:\n«Չի բացառվում, իհարկե, կարող է ազդել», - ասաց փաստաբանը՝ նշելով, որ շտապում է ու չի կարող բացատրել՝ ինչպես։\nՎարչական դատարանում Վաչագան Ղազարյանի ներկայացուցիչ, փաստաբան Մհեր Հակոբյանը հստակեցրեց՝ Վարչական դատարանի որոշումն, ըստ էության, հաստատում է վերջերս Սահմանադրական դատարանի որոշումը, որի համաձայն Վաչագան Ղազարյանի ունեցվածքի, եկամուտների հայտարարագրերին Բարձրաստիճան պաշտոնատար էթիկայի հանձնաժողովն ապօրինի է տիրացել ու տարածել:\n«Դատարանն, ըստ էության, որոշեց, որ այն հայտարարագրերը, որոնք Վաչագան Ղազարյանի նկատմամբ քրեական գործ հարուցելու հիմքում են դրվել, Բարձրաստիճան պաշտոնատար անձանց էթիկայի հանձնաժողովը ապօրինի է ձեռք բերել», - ավելացրեց Մհեր Հակոբյանը:\nՇարունակությունը՝ aysor.am\n"
}