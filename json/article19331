{
    "title": "Կանադան դադարեցրել է զենքի արտահանումը Թուրքիա |shantnews.am|",
    "text": "shantnews.am: Կանադայի իշխանությունները ժամանակավորապես դադարեցրել են սպառազինության մատակարարումները Թուրքիա՝ Անկարայի կողմից Սիրիայի հյուսիսում անցկացվող ռազմական գործողության պատճառով։ Այս մասին հայտնում է France24 հեռուստաալիքը։\n«Կանադան վճռականորեն դատապարտում է Թուրքիայի ռազմական ներխուժումը Սիրիա»,-հայտնել է Կանադայի ԱԳՆ-ը։\nԴիվանագիտական գերատեսչությունը կարծում է, որ Թուրքիայի գործողությունները կարող են խաթարել տարածաշրջանային կայունությունը և ի չիք դարձնել «Իսլամական պետության» դեմ պայքարում միջազգային կոալիցիայի գործողությունները։\nԿանադայի ԱԳՆ-ը նաև կոչ է արել պաշտպանել քաղաքացիական բնակչությանն ու ապահովել հասանելիություն մարդասիրական օգնությանը։\nՆշվում է, որ 2018 թվականին կանադական սպառազինության արտահաման ծավալը կազմել է մոտ 90 մլն դոլար։\nԱվելի վաղ դեպի Թուրքիա զենքի մատակարարումները դադարեցրել էին Մեծ Բրիտանիան, Գերմանիան, Ֆինլանդիան և Նորվեգիան։\n"
}