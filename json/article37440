{
    "title": "ԱԱԾ-ն ու ԱԳՆ-ն առայժմ չեն մեկնաբանում «Զվարթնոց» օդանավակայանում ուկրաինացի պատգամավորի հետ տեղի ունեցած միջադեպը |hetq.am|",
    "text": "hetq.am: Հայաստանի ազգային անվտանգության ծառայությունը (ԱԱԾ) առայժմ չի մեկնաբանում ապրիլի 30-ի երեկոյան «Զվարթնոց» օդանավակայանում Ուկրաինայի Գերագույն Ռադայի պատգամավոր Մուստաֆա Նայեմի հետ տեղի ունեցած միջադեպը: \nԿատարվածի վերաբերյալ  ԱԱԾ մամուլի կենտրոնի ղեկավար Սամսոն Գալստյանին նշեց, որ առայժմ չեն կարող մեկնաբանություն տալ, և հարցերին կարող են պատասխանել միայն գրավոր տարբերակով: Մենք արդեն իսկ գրավոր հարցում ենք ուղարկել ԱԱԾ, և հարցման պատասխանը ստանալուն պես կհրապարակենք այն:\nՀայաստանի արտաքին գործերի նախարարության մամուլի խոսնակ Աննա Նաղդալյանը ասաց, որ առանց Ազգային անվտանգության ծառայության պարզաբանման Հայաստանի արտաքին քաղաքական գերատեսչությունը չի կարող հայտարարություն անել:\n«ԱԱԾ-ի պարզաբանումը ստանալուց հետո միայն Հայաստանի արտգործնախարարությունը կարող է քաղաքական հայտարարություն անել: Հիմա սպասում ենք ԱԱԾ-ի արձագանքին»,-  ասաց Աննա Նաղդալյանը:\n"
}