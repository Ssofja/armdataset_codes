{
    "title": "ԵԽԽՎ ամառային նստաշրջանը տեղի չի ունենա\r\n |tert.am|",
    "text": "tert.am: Եվրոպայի խորհրդի Խորհրդարանական վեհաժողովի ամառային նստաշրջանն այս տարի տեղի չի ունենա: Այս մասին հայտնել է ՌԴ Պետդումայի և ԵԽԽՎ փոխխոսնակ Պյոտր Տոլստոյը:\n«Այսօր ԵԽԽՎ բյուրոյի առցանց նիստի ժամանակ վճռվել է վեհաժողովի ամառային նստաշրջանի ճակատարագիրը, որը պետք է տեղի ունենար այս օրերին, սակայն ապրիլին արդեն պարզ էր դարձել, որ այն հետաձգվելու է՝ պայամանավորված կորոնավիրուսի համավարակով: Արդյունքում այն չի անցկացվելու»,- հայտնել է գործիչը ֆեյսբուքյան հաղորդագրությամբ:\nՆրա խոսքով՝ ԵԽԽՎ բյուրոյի և մշտական հանձնաժողովի հաջորդ նիստերն արդեն ոչ առցանց ռեժիմով կկայանան Հունաստանում սեպտեմբերին: Այն ժամանակ կնախապատրաստվեն վեհաժողովի աշնանային նստաշրջանի անցկացմանը, որը նշանակված է հոկտեմբերի սկզբին:\n"
}