{
    "title": "Թրամփը պաշտոնապես համաձայնեց իր թեկնածությունը քվեարկության դնել նախագահի ընտրության համար |armenpress.am|",
    "text": "armenpress.am: Դոնալդ Թրամփը պաշտոնական համաձայնություն Է տվել նախագահի ընտրության համար իր թեկնածությունը կրկին քվեարկության դնել Հանրապետական կուսակցությունից: Օգոստոսի 27-ի ուշ երեկոյան Սպիտակ տանը ելույթ ունենալով հանրապետականների համազգային համագումարի շրջանակում՝ Թրամփը շնորհակալություն Է հայտնել կուսակիցներին վստահության համար եւ ընդունել նրանց առաջարկությունը դառնալու պետության ղեկավարի պաշտոնի թեկնածու նոյեմբերին կայանալիք ընտրություններում:\nԹրամփը նաեւ հայտարարել Է, որ առաջիկա ընտրությունները կդառնան ամենակարեւորը Միացյալ Նահանգների պատմության մեջ:\n«Չնայած մեր՝ որպես երկրի մեծությանը, այն ամենն, ինչին մենք հասել ենք, այժմ վտանգի մեջ Է: Դրանք ամենակարեւոր ընտրություններն են մեր երկրի պատմության մեջ»,- ասել Է Միացյալ Նահագների ղեկավարը:\n«Նախկինում երբեք ընտրողների հանդեպ չի ծառացել ավելի հստակ ընտրություն կուսակցությունների միջեւ. երկու տեսակերպ, երկու փիլիսոփայություն, երկու օրակարգ:\nԱյդ ընտրությունները կորոշեն, թե մենք կպահպանենք արդյոք ամերիկյան երազանքը թե սոցիալիստական օրակարգին թույլ կտանք խորտակել մեր նվիրական ճակատագիրը: (…) Այդ ընտրությունները կորոշեն, թե մենք կպաշտպանենք արդյոք ամերիկյան կենսակարգը թե արմատական շարժանը թույլ կտանք լիովին ոչնչացնել այն: Դա տեղի չի ունենա»,- ընդգծել Է Թրամփը:\n2020 թվականին ԱՄՆ-ի «Հին մեծ կուսակցությունն» ստիպված Էր բազմիցս շտկելու իր համագումարի գրաֆիկը նոր կորոնավիրուսի հարուցած համավարակի պատճառով: Զանազան սանիտարա-համաճարակաբանական սահմանափակումների հետեւանքով այդ կուսակցության համագումարի ծրագիրը կրել Է զգալի փոփոխություններ, այն դարձել Է զգալի չոփով փակ մամուլի համար:\nՀարմարության համար հանրապետականների ներկայիս համագումարն ընթացել Է օգոստոսի 24- 27-ը: Դրա առաջին մասը կայացել Է Շառլոթ քաղաքում (Հարավային Կարոլինայի նահանգ): Այնուհետեւ համագումարի միջոցառումները տեղափոխվել են հիմնականում Վաշինգտոն, հաղորդել Է ՏԱՍՍ-ը:\n"
}