{
    "title": "Հայաստանում տեղի ունեցողը կոտրում է սիրտս. Քլոե Քարդաշյան |24news.am|",
    "text": "24news.am: Ամերիկյան Keeping Up With the Kardashians ռեալիթի շոուի ամերիկահայ աստղ Քլոե Քարդաշյանն ինստագրամյան իր էջի story բաժնում անդրադարձել է Արցախի դեմ Ադրբեջանի հարձակմանը։ Քարդաշյանը կոչ է արել միանալ իրեն ու տարածել իրական ագրեսորի մասին հավաստի տեղեկություններ։\n«Հայաստանում տեղի ունեցողը կոտրում է սիրտս: Աղոթում եմ բոլորի առողջության և անվտանգության համար: Միացեք ինձ, որպեսզի շարունակենք Արցախի հայերի դեմ Ադրբեջանի այս ինքնաբուխ հարձակման մասին տեղեկություններ տարածել:\nՀայաստանն ու Արցախը պաշտպանում են իրենց, սակայն նաև միջազգային հանրության աջակցութանն են սպասում, որպեսզի վերջինս դատապարտի այս հարձակումները և տարածաշրջանում խաղաղություն հաստատի: Կիսվե՛ք տեղեկություններով, կոչ արե՛ք ԱՄՆ ներկայացուցիչներին խոչընդոտել հակամարտության հետագա սրումը»,- գրել է Քարդաշյանը։\n"
}