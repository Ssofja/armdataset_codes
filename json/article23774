{
    "title": "ԱՄՆ-ի Կոնգրեսի Ներկայացուցիչների պալատը հավանություն տվեց Թուրքիայի դեմ պատժամիջոցներ սահմանելուն |armenporess.am|",
    "text": "armenpress.am: ԱՄՆ-ի Կոնգրեսի Ներկայացուցիչների պալատը հոկտեմբերի 29-ին հավանություն Է տվել Թուրքիայի եւ նրա ֆինասնական սեկտորի դեմ պատժամիջոցների փաթեթին Սիրիայի հյուսիս-արեւելքում ռազմական գործողություն անցկացնելու եւ C-400 ռուսական զենիթահրթիռային համակարգերի գնման կապակցությամբ: Քվեարկությունը հեռարձակվել Է ԱՄՆ-ի օրենսդիր մարմնի ստորին պալատի կայքում:\nՆախաձեռնությունը կրում Է PACT Ac (Protect Against Conflict by Turkey Act) անվանումը («Թուրքիայի կողմից հակամարտությունից պաշտպանվելու մասին օրենք»): Այն ԱՄՆ-ի նախագահ Դոնալդ Թրամփին պարտավորեցնում Է սահմանափակումներ կիրառել այն անձանց նկատմամբ, որոնք մեղսակից են Սիրիայում ռազմական գործողությանը, մանավորապես, ազգային պաշտպանության նախարար Հուլուսի Աքարի դեմ: Բացի այդ, ինչպես նշվում Է փաստաթղթում, Վաշինգտոնի վարչակազմը CAATSA (Ամերիկայի հակառակորդներին պատժամիջոցների միջոցով հակազդելու մասին) օրենքի շրջանակում պարտավոր Է սահմանափակումներ կիրառել Անկարայի կողմից C-400 համակարգերի գնման կապակցությամբ:\nԱյժմ օրինագիծն ուղարկվում Է ԱՄՆ-ի օրենսդիր մարմնի վերին պալատի քննարկմանը: Թուրքիայի ԱԳ նախարարությունը դատապարտել Է ԱՄՆ-ի Կոնգրեսի Ներկայացուցիչների պալատի որոշումը:\n«Պատժամիջոցների նախագիծը, որոնք ուղղված են մեր պաշտոնատարների ու զինված ուժերի դեմ, անհամատեղելի են ՆԱՏՕ-ի շրջանակներում մեր երկրների համագործակցության հիմունքների հետ եւ հակասում են Սիրիայի շուրջ այն պայմանավորվածություններին, որոնք հոկտեմբերի 17-ին ձեռք են բերվել ԱՄՆ-ի վարչակազմի հետ»,- ասված Է գերատեսչության կայքում հրապարակված պաշտոնական հայտարարության մեջ: Թուրքիայի ԱԳ նախարարությունը նաեւ կոչ Է արել Միացյալ Նահանգներին անհրաժեշտ միջոցներ ձեռնարկել՝ «կանխելու հարաբերությունների հետագա վատթարացումն» Անկարայի եւ Վաշինգտոնի միջեւ, հաղորդել Է ՏԱՍՍ-ը:\n"
}