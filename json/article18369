{
    "title": "Բաքվում կարծում են, որ Իրանը ևս իրավունք ունի մասնակցելու ԼՂ հակամարտության կարգավորմանը |factor.am|",
    "text": "factor.am: Իրանը կարող է ապագայում իր ներդրումն ունենալ ղարաբաղյան հակամարտության կարգավորման գործում։ Այս մասին ՌԻԱ Նովոստիին տված հարցազրույցում ասել է Ադրբեջանի նախագահի օգնական Հիքմեթ Հաջիևը։\n«Իրանը, որպես տարածաշրջանային գերտերություն, որպես տարածաշրջանային պետություն ևս շահագրգռված է խաղաղության ու անվտանգության ապահովման հարցում։ Այս պատճառով էլ Իրանը ևս իրավունք ունի մասնակցելու Հարավային Կովկասում խաղաղության ու անվտանգության ապահովման այդ գործընթացին։\nՄիգուցե ապագայում կլինեն ինչ-որ մեխանիզմներ, կոնտակտային խմբեր այս գործընթացի շրջանակում։ Իրանը կարող է իր ներդրումն ունենալ հակամարտության կարգավորման հարցում»,- հայտարարել է Հաջիևը։\n"
}