{
    "title": "Որոշ դատավորներ ՀՀ-ում  ստեղծել են դատական նիստերը հետաձգելու ծառայություն․ Սուրեն Գրիգորյան",
    "text": " Պետք է հասկանանք, թե ինչ ժամանակաշրջանում ենք ապրում և ընկալենք, որ չունենք ստանդարտ իրավիճակ։ Ոչ մեկ չի ասում, որ կենսափորձը կարևոր չէ, բայց պետք է հասկանալ` մենք ինչ ժամանակաշրջանում ենք ապրում և ընկալել, որ չունենք այն ստանդարտ իրավիճակը, որ կա շատ երկրներում: ԱԺ-ում «ՀՀ դատական օրենսգիրք» սահմանադրական օրենքում փոփոխություններ և լրացումներ կատարելու մասին» և կից ներկայացված օրենքների նախագծերի փաթեթի հարցի քննարկման ժամանակ ասաց «Իմ քայլի» պատգամավոր Սուրեն Գրիգորյանը՝ անդրադառնալով դատավորների տարիքային շեմը 28-ից 25 դարձնելուն։\n«ԱՄՆ-ում սահմանված է 50 տարեկանը, այսինքն այդ թվերը որոշակի իրողությունից են սահմանվել, որը մենք այսօր չունենք: Այսօր ցանկացած փաստաբանի հարցրեք՝ բա՞րձր տարիքի դատավորներից են ավելի գոհ, թե՞ ավելի երիտասարդ: Չի կարող լինել հարցի պատասխանը, որ ավելի շատ գոհ են բարձր տարիքով դատավորներից: Չի կարող, որովհետև դա ուղղակի այդպես չի, ինչ կանխավարած էլ լինի», - ասաց Գրիգորյանը:\nԱնդրադառնալով պատգամավոր Արման Աբովյանի այն դիտարկմանը, որ 25 տարեկան՝ համալսարանը նոր ավարտած մարդը, չի կարող դառնալ դատավոր։ Գրիգորյանը հարց ուղղեց, թե որ համալսարանն են ավարտում 25 տարեկանում։\n««Բոլոր դատավորները կոռումպացված են»-ին, պարոն Մարուքյան , ստիպված եմ պատասխանել։ Ձեր ֆրակցիայի պատգամավոր Գևորգ Գորգիսյանի հետ մի բանավեճի ժամանակ այս նույն արտահայտությունը նա արել է, ես ասել եմ՝ հղում տվեք, թե երբ է իշխանության որևէ ներկայացուցիչ նման բան ասել։Այսօր նորից ասում եք, ես էլ նորից ասում եմ հղում տվեք։ Ինչ վերաբերում է դատարանների կախյալ լինելուն՝ հարգելի գործընկերներ, մենք նույն Ազգային ժողովի պատգամավորներ ենք, երբ մենք փորձել ենք դատավորնի բարեվարքության կարգապահական պատասխանատվության  հարց բարձրացնել ,ՍԴ-ն իր որոշմամաբ դեֆակտո խլել է լիազորություն, որ այսուհետ մենք գործնականում այս հրացը չենք կարում բարձրացնել և դրան չի տրվել որևէ գնահատական ընդդիմադիր խմբակցությունների կողմից»,- իր խոսքում ասաց պատգամավորը։\nԽոսելով դատարանների ծանրաբեռնվածության մասին, Գրիգորյանը նշեց, որ դա անհերքելի փաստ է, դատարանները ծանրաբեռնված են։  Պատճառներից մեկը դատավորների քիչ քանակն է։ Պատգամավորը նշեց, որ ծանրաբեռնվածությանը նպաստում է նաև դատավորների՝ դատական նիստերը երկարաձգելու գործընթացը։\n«Այդ դատավորները Հայաստանի Հանրապետությունում ստեղծել են դատական նիստերը հետաձգելու ծառայություն։ Եթե այդքան չհետաձգեն, ծանրաբեռնվածության մակարդակը  այդքան բարձր չի լինի»,- եզրափակեց պատգամավորը։ \n"
}