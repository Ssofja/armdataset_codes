{
    "title": "«Հունաստանն ու Թուրքիան պատրաստ են նախնական բանակցությունների». Էրդողանը, Մերկելն ու ԵԽ նախագահը քննարկել են Միջերկրական ծովի արևելքում տիրող իրավիճակը\r\n |tert.am|",
    "text": "tert.am: Թուրքիայի նախագահ Ռեջեփ Թայիփ Էրդողանը սեպտեմբերի 22-ին բանակցություններ է վարել Գերմանիայի կանցլեր Անգելա Մերկելի և Եվրոպայի խորհրդի  նախագահ Շառլ Միշելի հետ: Եռակողմ հանդիպումը տեղի է ունեցել տեսակոնֆերանսի ձևաչափով, գրում է «Անադոլու» գործակալությունը:\nՀանդիպման ընթացքում կողմերը քննարկել են Միջերկրական ծովի արևելքում տիրող իրավիճակն ու Թուրքիա-ԵՄ հարաբերությունները:\nԹուրքիայի նախագահը հույս է հայտնել, որ Միջերկրական ծովի արևելյան տարածաշրջանային խորհրդաժողովը, որին կմասնակցեն բոլոր կողմերը` ներառյալ կիպրոսցի թուրքերը, կավարտվի կառուցողական որոշումների ընդունմամբ:\n"
}