{
    "title": "ՀՀ վարչապետը խորհրդակցություն է անցկացրել էկոնոմիկայի նախարարությունում",
    "text": "ՀՀ վարչապետ Նիկոլ Փաշինյանն այսօր խորհրդակցություն է անցկացրել էկոնոմիկայի նախարարությունում:\n«Կորոնավիրուսին ավելացած պատերազմի ամենամեծ մարտահրավերը մակրոտնտեսական փլուզումն էր: Կարևոր է արձանագրել, որ կարողացանք պահպանել մակրոտնտեսական կայունությունը, որի միջազգային ճանաչումը եվրապարտատոմսերի աճող թողարկումն էր:\nԱմենատեսանելի և շոշափելի գնահատականն ինստիտուցիոնալ ներդրողների մոտեցումն է, երբ երկրին, կառավարությանը վստահում են իրենց ներդրումները: Ի վերջո, սա վստահության կարևոր ցուցիչ է:\nԱյս թողարկումը հաջողվեց իրականացնել Հայաստանի պատմության համար ամենացածր տոկոսադրույքով: Սա նշանակում է, որ ինստիտուցիոնալ ներդրողները հավատում են Հայաստանի առաջին հերթին տնտեսական, հասկանալիորեն՝ նաև քաղաքական ապագային»,- գրել է ՀՀ վարչապետը Ֆեյսբուքի իր էջում:\n"
}