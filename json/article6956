{
    "title": "Արցախի ՄԻՊ-ն առցանց հանդիպում է ունեցել «Վերադարձ դեպի Քաշաթաղ» ՀԿ-ի ներկայացուցիչների հետ",
    "text": "Արցախի Մարդու իրավունքների պաշտպան Գեղամ Ստեփանյանը առցանց հանդիպում է ունեցել «Վերադարձ դեպի Քաշաթաղ» հասարակական կազմակերպության ներկայացուցիչների հետ:\nՊաշտպանը ծանոթացել է կազմակերպության գործունեությանը, այս ժամանակահատվածում նրանց կատարած աշխատանքին, ինչպես նաև ԱՀ-ում ստեղծված իրավիճակով պայմանավորված Քաշաթաղի շրջանի բնակիչների իրավունքների պաշտպանության ոլորտում առկա հիմնախնդիրներին:\nԱյս մասին տեղեկացնում է Արցախի ՄԻՊ-ի ֆեյսբուքյան էջը:\nՀանդիպման վերջում Ստեփանյանը, կարևորելով կազմակերպության ներկայացուցիչների աշխատանքը, Քաշաթաղի շրջանի բնակիչներին հասարակության մեջ ինտեգրելու, նրանց համար հավասար հնարավորություններ ապահովելու, սոցիալական պաշտպանություն իրականացնելու գործում իր պատրաստակամությունն է հայտնել , գործուն միջոցներ ձեռնարկել բարձրացված խնդիրների լուծման ուղղությամբ:\n"
}