{
    "title": "Brexit-ի գործարքի շուրջ խորհրդարանի քվեարկության օրը հայտնի է |aysor.am|",
    "text": "aysor.am: Մեծ Բրիտանիայի խորհրդարանը Brexit-ի շուրջ Եվրամիության հետ համաձայնագրի վերաբերյալ կքվեարկի հունիսի սկզբին, հայտնել է Միացյալ Թագավորության վարչապետի դիվանատան պաշտոնական ներկայացուցիչն՝ ամփոփելով նախարարների կաբինետի ղեկավար Թերեզա Մեյի և ընդդիմության առաջնորդ Ջերեմի Քորբինի հանդիպման արդյունքները:\nՀանդիպումը տեղի է ունեցել երեքշաբթի երեկոյան, դրա ընթացքում քննարկվել Է Brexit-ի իրագործման հարցը։\nԽորհրդարանը մի քանի անգամ մերժել Է Մեյի կողմից առրաջարկվող համաձայնագիրը՝ պահանջելով վերանայել Brexit-ի վերաբերյալ մոտեցումը։\n«Վարչապետը և ընդդիմության առաջնորդը ցանկություն հայտնեցին իրականացնել Եվրամիությունից դուրս գալու հանրաքվեի արդյունքները: Մենք խորհրդարանում ԵՄ-ից դուրս գալու համաձայնագիրը կքննարկենք հունիսի 3-ին սկսվող շաբաթվա ընթացքում: Պարտադիր է այնպես անել, որ Բրիտանիան Եվրամիությունից դուրս գա մինչև ամառային խորհրդարանական արձակուրդների սկիզբը»,- ասված է Մեյի ներկայացուցչի հայտարարության մեջ:\n"
}