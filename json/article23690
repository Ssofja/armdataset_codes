{
    "title": "ՀՀ դպրոցականները հաջողություններ են գրանցել միջազգային Ժաուտիկովյան օլիմպիադայում",
    "text": "2021 թ. հունվարի 8-15-ը Ղազախստանի Ալմաթի քաղաքում տեղի է ունեցել Ժաուտիկովյան միջազգային 17-րդ օլիմպիադան, որը կազմակերպվում է «Մաթեմատիկա», «Ֆիզիկա» և «Ինֆորմատիկա» առարկաների գծով: Այս մասին հայտնում են ՀՀ ԿԳՄՍ նախարարությունից:\nԱյս տարի օլիմպիադան անցկացվել է առցանց, որին Հայաստանը ներկայացրել են Ա. Շահինյանի անվան ֆիզիկամաթեմատիկական հատուկ դպրոցի երկու և «Քվանտ» վարժարանի մեկ թիմեր:\nՕլիմպիադային մասնակցել են 20 երկրի 1005 դպրոցական, այդ թվում՝ 420-ը մաթեմատիկայից, 290-ը՝ ֆիզիկայից, 295-ը՝ ինֆորմատիկայից:\nՀայաստանը ներկայացնող 21 մասնակցից 10-ն արժանացել են ոսկե, 5-ը՝ արծաթե և 2-ը՝ բրոնզե մեդալների: «Քվանտ» վարժարանի թիմն արժանացել է 5 ոսկե և 2 բրոնզե մեդալների՝ թիմային հաշվարկում գրավելով առաջին տեղը, իսկ ֆիզմաթ դպրոցի մեկ թիմը նվաճել է 3 ոսկե և 3 արծաթե մեդալներ՝ արժանանալով պատվավոր մրցանակի: Ֆիզմաթ դպրոցի երկրորդ թիմն արժանացել է 2 ոսկե և 2 արծաթե մեդալների:\nՈսկե մեդալների են արժանացել.\n«Քվանտ» վարժարան՝\nԱրզումանյան Լորետա - 12-րդ դասարան, մաթեմատիկա\nՄոսոյան Կարեն - 12-րդ դասարան, ֆիզիկա\nԳյուլամիրյան Դավիթ - 12-րդ դասարան, ֆիզիկա\nԱբելյան Ալեքսանդր - 12-րդ դասարան, ինֆորմատիկա\nԽլղաթյան Արայի - 11-րդ դասարան, ինֆորմատիկա\nԱ. Շահինյանի անվան ֆիզիկամաթեմատիկական հատուկ դպրոց՝\nԲաբասյան Էրիկ - 12-րդ դասարան, մաթեմատիկա\nՀովհաննիսյան Վահագն - 11-րդ դասարան, մաթեմատիկա\nԱսատրյան Վահրամ - 11-րդ դասարան, մաթեմատիկա\nԳյոլեցյան Արտաշես - 12-րդ դասարան, ֆիզիկա\nԿոստանյան Էմիլ - 12-րդ դասարան, ինֆորմատիկա\nԱրծաթե մեդալների են արժանացել.\nԱ. Շահինյանի անվան ֆիզիկամաթեմատիկական հատուկ դպրոց՝\nԿարապետյան Հայկ - 11-րդ դասարան, մաթեմատիկա\nԿարագուլյան Մհեր - 12-րդ դասարան, մաթեմատիկա\nՀամբարձումյան Ռուբեն - 11-րդ դասարան, մաթեմատիկա\nՉախոյան Հակոբ - 12-րդ դասարան, ֆիզիկա\nԿարախանյան Ռուբեն - 12-րդ դասարան, ֆիզիկա\nԲրոնզե մեդալների են արժանացել.\n«Քվանտ» վարժարան՝\nՊետրոսյան Համլետ - 10-րդ դասարան, մաթեմատիկա\nՊարզյան Ռազմիկ - 10-րդ դասարան, մաթեմատիկա\nՆշենք, որ արդեն 17 տարի շարունակ ՀՀ դպրոցների սաները մասնակցում են այդ օլիմպիադային:\n"
}