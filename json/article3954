{
    "title": "Հայաստանն ու Ադրբեջանը շահագրգռված են, որ ԼՂ հակամարտության հետ կապված իրավիճակը կարգավորվի․ Լավրով |factor.am|",
    "text": "factor.am: Հայաստանն ու Ադրբեջանը շահագրգռված են, որ արցախյան հակամարտության հետ կապված իրավիճակը կարգավորվի։ Միջազգային հարաբերությունների մոսկովյան պետական ինստիտուտում ուսանողների հետ հանդիպման ժամանակ այս մասին հայտարարել է ՌԴ ԱԳ նախարար Սերգեյ Լավրովը, գրում է ՏԱՍՍ-ը։\nՆա նշել է, որ նախօրեին զրուցել է Հայաստանի և Ադրբեջանի ԱԳ նախարարներ Զոհրաբ Մնացականյանի և Ջեյհուն Բայրամովի հետ։\n«Մենք զգացողություն ունենք, որ երկու կողմերն էլ շահագրգռված են, որպեսզի իրավիճակը հանդարտվի, հանդիպումները, որոնք տարածաշրջանում կազմակերպում են ԵԱՀԿ ՄԽ համանախագահների ներկայացուցիչները, վերականգնվեն»,- նշել է նա։\n"
}