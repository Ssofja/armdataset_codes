{
    "title": "Բնապահպանության եւ ընդերքի տեսչական մարմնի աշխատակիցները ստուգայցեր են կատարել մարզերի ջրային տարածքներում. ԲԸՏՄ\r\n |armtimes.com|",
    "text": "armtimes.com: Ապրիլի 22-ին Բնապահպանության և ընդերքի տեսչական մարմնի աշխատակիցները ստուգայցեր են կատարել ՀՀ Արագածոտնի մարզի Ապարանի ջրամբարի, ՀՀ Արարատի մարզի Զովաշենի ջրամբարի և ՀՀ Արմավիրի մարզի ջրային տարածքներում։ Այս մասին տեղեկացնում է ԲԸՏՄ լրատվական ծառայությունը:\nՀՀ Արմավիրի մարզում արձանագրված ձկնագողության երկու դեպքով առգրավվել են 850 մետր ձկնորսական դնովի ցանցեր՝ Երասխահուն գյուղի հարակից լճերից՝ 600 մետր, Ջրառատ գյուղի հարակից լճերից՝ 250 մետր։\nՀայտնաբերվել և առգրավվել է նաև մեկ ինքնաշեն փչովի ռետինե նավակ։ Իրավախախտները կենթարկվեն համապատասխան պատասխանատվության։\n"
}