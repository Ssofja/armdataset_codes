{
    "title": "ՀՀ տարածքում կան դժվարանցանելի ավտոճանապարհներ․ԱԻՆ",
    "text": "ՀՀ ԱԻՆ-ը հաղորդագրություն է տարածել փակ և դժվարանցանելի ավտոճանապարհների վերաբերյալ։ Հաղորդագրությունը՝ ստորև․\n«Արտակարգ իրավիճակների նախարարությունը տեղեկացնում է, որ հունվարի 30-ին՝ ժամը 12:00-ի դրությամբ ՀՀ տարածքում կան դժվարանցանելի ավտոճանապարհներ:\nՎարդենյաց լեռնանցքը և Սոթք-Քարվաճառ ավտոճանապարհը դժվարանցանելի են բոլոր տիպի ավտոմեքենաների համար:\nՍյունիքի մարզի բոլոր ավտոճանապարհներին տեղ-տեղ առկա է մերկասառույց:\nՎայոց ձորի մարզի Ջերմուկ քաղաքում տեղում է ձյուն:\nԼարսի մասին\nՎրաստանի ՆԳՆ ԱԻ դեպարտամենտից և ՌԴ ԱԻՆ Հյուսիսային Օսիայի Ճգնաժամային կառավարման կենտրոնից ստացված տեղեկատվության համաձայն՝ Ստեփանծմինդա-Լարս ավտոճանապարհը բաց է բոլոր տիպի տրանսպորտային միջոցների համար:\nՎարորդներին խորհուրդ է տրվում երթևեկել բացառապես ձմեռային անվադողերով»։\n"
}