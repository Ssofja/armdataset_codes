{
    "title": "Մարզերում ՃՈ ուժեղացված ծառայության արդյունքում հայտնաբերվել է ոչ սթափ 50 վարորդ",
    "text": "Ճանապարհային ոստիկանության 2-րդ սպայական գումարտակի ծառայողներն ապրիլի 17-ին և 18-ին ուժեղացված ծառայություն են իրականացրել մարզերում։\nԻնչպես տեղեկացրին ՀՀ ոստիկանության հասարակայնության հետ կապերի և լրատվության վարչությունից, ապրիլի 17-ին Շիրակի, Արագածոտնի և Գեղարքունիքի, իսկ ապրիլի 18-ին՝ Արարատի, Արմավիրի, Կոտայքի, Լոռու և Շիրակի մարզերում իրականացված ծառայության արդյունքում հայտնաբերվել է ընդհանուր 1500-ից ավելի խախտում։\nԸստ աղբյուրի՝ պահպանվող հատուկ տարածքներ է տեղափոխվել 40 ավտոմեքենա, հայտնաբերվել է ոչ սթափ 50 վարորդ, ինչպես և փոխարինված համարանիշերով շահագործվող՝ 2, համարանիշերը ոչ սահմանված վայրում փակցված՝ 22, առանց ԱՊՊԱ պայմանագրի՝ 14, թաղանթապատված դիմապակիով՝ 7 մեքենա։\n«Վարորդներին հորդորում ենք խստորեն պահպանել ճանապարհային երթևեկության կանոնները. նմանօրինակ միջոցառումները պարբերական են»,- ասվում է հաղորդագրության մեջ։ \n"
}