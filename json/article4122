{
    "title": "Աշխարհում նոր կորոնավիրուսով վարակվածների թիվը մոտենում է 97,5 միլիոնին |azatutyun.am|",
    "text": "azatutyun.am: Ամբողջ աշխարհում կորոնավիրուսով վարակվածների թիվը գերազանցել է 97 միլիոն 400 հազարը:\nԱռողջապահության համաշխարհային կազմակերպության տվյալներով, կորոնավիրուսի հարուցած COVID-19 հիվանդությունից մահացել է ավելի քան 2 միլիոն 100 հազար մարդ:\nՋոնս Հոփքինսի համալսարանի փոխանցմամբ, ԱՄՆ-ում վարակակիրների թիվը հասել է 25 միլիոն 114 հազարին, մահացել է շուրջ 420 հազար հիվանդ: Միացյալ Նահանգները համարվում է կորոնավիրուսից առավել տուժած երկիրն աշխարհում:\nՄեծ Բրիտանիայում ընդհանուր հաշվով վարակվել է շուրջ 3 միլիոն 648 հազար մարդ, մահացել է շուրջ 98 հազար մարդ:\nՄեքսիկայի նախագահ Անդրես Մանուել Լոպես Օբրադորը Թվիթերով տեղեկացրել է կորոնավիրուսով վարակվելու մասին: Այդ երկրում ախտահարվել է ավելի քան 1 միլիոն 750 հազար մարդ, մահացել է շուրջ 150 հազար հիվանդ:\n"
}