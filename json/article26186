{
    "title": "ԱՄՆ-ը իր զորքերի ու սպառազինության մի մասը դուրս է բերում Մերձավոր Արևելքից |1lurer.am|",
    "text": "1lurer.am: ԱՄՆ վարչակազմը սկսել է ամերիկյան զորքերի ու սպառազինության որոշ մասի՝ մերձարևելյան մի շարք երկրներից դուրսբերման գործընթացը: Այս մասին տեղեկացնում է ТАСС գործակալությունը:\nՆշվում է, որ Միացյալ Նահանգները մտադիր է մասնավորապես Իրաքից, Քուվեյթից, Հորդանանից ու Սաուդյան Արաբիայից դուրս բերել Patriot զենիթահրթիռային համակարգերի ութ մարտկոց: Տարածաշրջանից դուրս կբերվեն ռազմական օդանավերի մի մասն ու նշված սպառազինության վրա ծառայող հարյուրավոր ամերիկացի զինվորականներ:\nԱՄՆ-ը կրճատում է մերձարևելյան երկրներում իր ռազմական ներկայությունը, փոխարենը սպառազինությունն ուղղում է Չինաստանի ու Ռուսաստանի մարտահրավերներին դիմակայելուն:\n"
}