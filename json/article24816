{
    "title": "ԱՄՆ բանագնացը մեկնում է Կատար՝ Աֆղանստանում թալիբների առաջխաղացումը կանխելու առաքելությամբ |1lurer.am|",
    "text": "1lurer.am: Միացյալ Նահանգների՝ Աֆղանստանի հարցերով բանագնաց Զալմայ Խալիլզադը մեկնել է Կատար՝ «Թալիբան» շարժման ղեկավարության հետ բանակցություններ վարելու՝ Աֆղանստանում ռազմական գործողությունները դադարեցնելու համար՝ փոխանցում է Al Jazeera-ն:\nԴեսպան Խալիլզադի Դոհա այցի նպատակն է աջակցել Աֆղանստանում իրավիճակի կարգավորմանը: \nԲանակցությունները նախանշված են անցկացնել այս շաբաթ, որին մասնակցելու են տարածաշրջանի և մի շարք այլ երկրների կառավարությունների ու կազմակերպությունների ներկայացուցիչներ, որոնք կօգնեն Աֆղանստանում բռնությունների նվազեցմանը:\nՆախօրեին «Թալիբան» շարժումը հայտարարել էր, որ չորս օրվա ընթացքում գրավել են վեցերորդ նահանգի մայրաքաղաքը:\n"
}