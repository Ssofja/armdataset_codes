{
    "title": "Անհետ կորածների և գերիների հարազատների հետ հանդիպումից հետո ոստիկանապետը մտել է ՊՆ շենք |armenpress.am|",
    "text": "armenpress.am: Հայաստանի Հանրապետության ոստիկանության պետ Վահե Ղազարյանը պաշտպանության նախարարության շենքի մոտ հանդիպեց անհետ կորածների և գերիների հարազատների հետ, ովքեր ապրիլի 8-ից ՊՆ շենքի մոտ բողոքի ակցիա են իրականացնում: \nԼրագրողներին թույլ չեն տվել նկարահանել ոստիկանապետի և ծնողների խոսակցությունը:\nՂազարյանը ծնողների հետ բանակցություններից հետո մուտք գործեց ՊՆ շենք:\nԳերատեսչության շենքի մոտ է նաև ՀՀ ԱԺ պատգամավոր Սոֆյա Հովսեփյանը:\nՄինչ ոստիկանապետի ժամանումը ՊՆ շենքի մոտ իրավիճակը լարված էր. անհետ կորածների և գերիների հարազատներից մի քանիսը փորձում էին կոտրել գլխավոր մուտքի դարպասը: Նրանց գործողությունների արդյունքում դարպասի մի մասը պոկվեց, սակայն ոստիկաններին ի վերջո հաջողվեց նրանց հեռացնել դարպասից և պատ կազմել, որպեսզի թույլ չտան ակցիայի մասնակիցներին մոտենալ դարպասին: \n"
}