{
    "title": "Օպերայում քաղաքացուն հարվածած ոստիկանության ծառայողի լիազորությունները դադարեցվել են․ Աշոտ Ահարոնյան",
    "text": "ՀՀ ոստիկանության հասարակայնության հետ կապի և լրատվության վարչության պետ Աշոտ Ահարոնյանը ֆեյսբուքյան իր էջում գրում է․ «Այսօր տեսանյութ է տարածվել, թե ինչպես է Ազատության հրապարակում ոստիկանության ծառայողը ոտքով ու ձեռքով հարվածում քաղաքացուն:\nՈստիկանության պետ Վալերիյ Օսիպյանի կարգադրությամբ ոստիկանության ներքին անվտանգության վարչությունում դեպքի վերաբերյալ սկսվել է ծառայողական քննություն, իսկ ոստիկանության ծառայողի լիազորությունները դադարեցվել են:Արդյունքների մասին կտեղեակցվի քննության ավարտից հետո»:\n"
}