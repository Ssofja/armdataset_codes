{
    "title": "Ասել, թե «թող Հայաստանն ու Ադրբեջանը համաձայնության գան, իսկ Մինսկի խումբը կաջակցի», չի համապատասխանում համանախագահների առաքելությանը. Ալիևի օգնական |tert.am|",
    "text": "tert.am: Ադրբեջանի նախագահի օգնական Հիքմեթ Հաջիևը հայտարարել է, թե «ադրբեջանական կողմը հավատարիմ է Ղարաբաղյան հակամարտության կարգավորմանը Մինսկյան գործընթացի շրջանակում»: Այս մասին տեղեկացնում է ԱՊԱ գործակալությունը:\nՀաջիևը հայտարարել է, որ բանակցությունների ձևաչափի փոփոխություն օրակարգում չկա:\nԱդրբեջանի նախագահի օգնականը նշել է, թե «ներկայիս տեսքով ստատուս քվոյի պահպանումը վտանգավոր է, և այն պետք է փոխել»:\n«Մենք կողմ ենք աշխատանքային մեթոդաբանությունը փոխելուն, այլ ոչ թե ձևաչափը: Մեզ պետք է հատուկ օրագիր, ժամանակացույց»,- ասել է նա:\nԱլիևի օգնականը նշել է նաև, որ «անհրաժեշտություն կա Մինսկի խմբի ընդլայնված նիստ հրավիրելու»:\n«Ասել, թե «թող Հայաստանն ու Ադրբեջանը համաձայնության գան, իսկ Մինսկի խումբը կաջակցի», չի համապատասխանում համանախագահների առաքելությանը»,-հայտարարել է ադրբեջանցի պաշտոնյան\n"
}