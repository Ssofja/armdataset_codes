{
    "title": "Զինծառայողների ապահովագրության հիմնադրամին վճարման դրույքաչափերը բարձրացվեցին |armenpress.am|",
    "text": "armenpress.am: ՀՀ Ազգային ժողովը երկրորդ ընթերցմամբ և ամբողջությամբ ընդունեց «Հայաստանի Հանրապետության պաշտպանության ժամանակ զինծառայողների կյանքին կամ առողջությանը պատճառված վնասների հատուցման մասին» ՀՀ օրենքում լրացումներ և փոփոխություններ կատարելու մասին օրինագիծը, որով բարձրացվեցին «Զինծառայողների ապահովագրության հիմնադրամ»-ին կատարվող վճարումների դրույքաչափերը: Օրենքի նախագիծն ընդունվեց միաձայն` 89 «կողմ» ձայներով:\nՀՀ Արդարադատության նախարար Ռուստամ Բադասյանը նշեց, որ հնարավոր չի եղել հանձնաժողովի նիստ գումարել և քննարկել պատգամավորների առաջարկներն առաջինից երկրորդ ընթերցմամբ քննարկմանը: Այսպիսով` առաջին ընթերցմամբ ներկայացված նախագիծը չի փոփոխվել:\nՕրենքի փոփոխությամբ փոխվեցին հավաքագրվող դրոշմանիշային վճարների դրույքաչափերը և որդեգրվեց կիսապրոգրեսիվ համակարգը: Այժմ համապատասխան եկամտի չափին համապատասխանելու է որոշակի ֆիքսված գումար, որը վճարվելու է հատուցման հիմնադրամին:\nՕրենքի նախագծի ընդունմամբ ` ֆիզիկական անձինք դրոշմանիշային վճարը վճարում են հետևյալ դրույքաչափով.\n\n\n\n\nՄինչև 100 000 դրամ հաշվարկման բազայի դեպքում\n\n\n1500 դրամ\n\n\n\n\n100 001-ից մինչև 200 000 դրամ հաշվարկման բազայի դեպքում\n\n\n3000 դրամ\n\n\n\n\n200 001-ից մինչև 500 000 դրամ հաշվարկման բազայի դեպքում\n\n\n5500 դրամ\n\n\n\n\n500 001-ից մինչև 1 000 000 դրամ հաշվարկման բազայի դեպքում\n\n\n8500 դրամ\n\n\n\n\n1 000 001 դրամ և ավելի հաշվարկման բազայի դեպքում\n\n\n15 000 դրամ\n\n\n\n\nԱնհատ ձեռնարկատերերը և նոտարները դրոշմանիշային վճարը վճարում են հետևյալ դրույքաչափով.\n\n\n\n\nՄինչև 1 200 000 դրամ հաշվարկման բազայի դեպքում\n\n\n18 000 դրամ\n\n\n\n\n1 200 001-ից մինչև 2 400 000 դրամ հաշվարկման բազայի դեպքում\n\n\n36 000 դրամ\n\n\n\n\n2 400 001-ից մինչև 6 000 000 դրամ հաշվարկման բազայի դեպքում\n\n\n66 000 դրամ\n\n\n\n\n6 000 001-ից մինչև 12 000 000 դրամ հաշվարկման բազայի դեպքում\n\n\n102 000 դրամ\n\n\n\n\n12 000 001 դրամ և ավելի հաշվարկման բազայի դեպքում\n\n\n180 000 դրամ\n\n\n\n\n"
}