{
    "title": "Ավստրալահայերը ցույցերով կառավարության ուշադրությունն են հրավիրել Ադրբեջանի ագրեսիայի վրա\r\n\r\n |armenpress.am|",
    "text": "armenpress.am: Հարյուրավոր ավստրալահայեր հավաքվել են Կանբերայում ՝ կառավարությանը կոչ անելով բարձրաձայնել բուն հայկական տարածքի վրա հարձակումների մասին՝ նշեով, որ դա մեծ ռազմական հանցագործություն է:\nԱյս մասին հայտնում է The Canberra Times-ը:\nԱյդ երկրում ադրբեջանական դեսապանատան մոտ են հավաքվել մոտ 500 ցուցարարներ:\nThe Canberra Times-ը հիշեցրել է, որ Ավստրալիայի արտաքին գործերի նախարար Մարիս Փեյնը նախորդ շաբաթ հայտնել էր, թե իրեն անհանգստացնում է մարտերի բռնկումը, և կողմերին հորդորել է զսպվածություն ցուցաբերել, աջակցել խաղաղ կարգավորման բանակցություններին:\nՍակայն ցույցի ընթացքում Ավստրալիայի Հայ դատի հանձնախմբի տնօրեն Հայկ Կայսերյանն ասել է. «Հարձակումը անվանեք հարձակում, ագրեսորին անվանեք ագրեսոր»:\nՑուցարարները նշել են, որ հարյուրավոր անմեղ խաղաղասեր բնիկ հայեր ռմբակոծվում են: Նրանք նաև ասել են, որ հակամարտությունը կարող է վերաճել ևս մեկ Հայոց ցեղասպանության: Հավաքված աստրալահայերը ցանկանում են, որ Ավստրալիայի կառավարությունը միանա Ֆրանսիային՝ դատապարտելու Թուրքիային և Ադրբեջանին: \n"
}