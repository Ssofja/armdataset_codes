{
    "title": "Վարչապետն առավոտյան զանգահարել է Էդմոն Մարուքյանին. նրանք կհանդիպեն |armtimes.com|",
    "text": "armtimes.com: Այսօր Ազգային ժողովի «Լուսավոր Հայաստան» խմբակցության ղեկավար Էդմոն Մարուքյանը այսօր ԱԺ-ում՝ լրագրողների հետ ճեպազրույցների ընթացքում նշեց, որ առավոտյան իր հետ կապ է հաստատել վարչապետը:\n«Առաջարկել է հանդիպում քննարկելու այն ամենը, ինչի մասին մենք հիմա խոսում ենք: Իմ առաջարկը, իր առաջարկը, ձեր առաջարկը, բոլորի առաջարկները: Ես համաձայնություն եմ տվել: Ենթադրում եմ, որ վաղը կհանդիպենք: Երբ կհանդիպենք, կքննարկենք ամբողջությամբ բոլոր առաջարկները և ինչ եզրահանգում կլինի, դուք կիմանաք»:\nԱնդրադառնալով վարչապետ Նիկոլ Փաշինյանի երեկվա հայտարարույթունը, ըստ որի Գլխավոր շտաբի պետ Օնիկ Գասպարյանը Սերժ Սարգսյանի հրամանն է կատարել, Մարուքյանը նշեց, որ վարչապետից ապացույցներ է պահանջելու այս հայտարարության վերաբերյալ: «Ես որպես ՀՀ քաղաքացի, որպես խորհրդարանական խմբակցության ղեկավար ապացույցներ եմ պահանջելու վարչապետից, որ ոչ թե ինձ ներկայացնի, այլ հրապարակի այդ ապացույցները»:\nՆա նաև խոսեց վարչապետին ուղղված իր առաջարկին հաջորդած արձագանքների մասին:\n«Իմ հայտարարությունից հետո ոչինչ չի փոխվել, ես իմ խոսքի տերն եմ: Ես առաջարկ եմ արել, առաջարկին չի եղել հասկանալի հոդաբաշխ արձագանք և եղել է վարչապետի հայտարարությունը, մարտահրավեր նետել: Հայ ազգը մի մարտահրավեր ուներ, վարչապետի գլխավորությամբ գնաց այդ մարտահրավերին և ջախջախիչ պարտություն կրեց: Ուրիշ մարտահրավեր ես չեմ ճանաչում»:\n"
}