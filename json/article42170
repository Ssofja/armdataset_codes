{
    "title": "«Քրեակատարողական բժշկության կենտրոն»-ի որոշմամբ դատապարտյալը ստացիոնար դատահոգեբուժական փորձաքննություն կանցնի. նոր նախագիծ |hetq.am|",
    "text": "hetq.am: Արդարադատության նախարարությունը նախատեսում է «Քրեակատարողական բժշկության կենտրոն» ՊՈԱԿ-ին ներառել այն մարմինների ցանկում, որոնց կայացրած որոշումը հիմք կհանդիսանա դատապարտյալների ստացիոնար դատահոգեբուժական փորձաքննության իրականացման համար:\nՆման նախագիծ է քննարկման ներկայացվել իրավական ակտերի նախագծերի հրապարակման միասնական կայքում։\n«Oրենսդրական բացով պայմանավորված՝ ներկայումս խնդրահարույց է հոգեկան առողջության խնդիրներ ունենալու հիմքով դատապարտյալների վերաբերյալ դատահոգեբուժական փորձաքննության համապատասխան եզրակացություն ստանալու հարցը այն դեպքերում, երբ նման նախաձեռնությամբ հանդես է գալիս քրեակատարողական հիմնարկի վարչակազմը»,-հայտնել է Արդարադատության նախարարությունը։\nԱրդարադատության նախարարությունը իրավական նորմերի ուսումնասիրությունից եզրահանգել է, որ ազատությունից զրկված անձանց շրջանում հոգեկան առողջության վերաբերյալ խնդիրներ առաջանալու դեպքում վերջիններիս խափանման միջոցը փոխելու նպատակահարմարության կամ հոգեկան առողջական վիճակի պատճառով պատժից ազատելու հարցերը քննվում են առողջապահության նախարարությանը կից դատահոգեբուժական փորձաքննության հանձնաժողովի՝ դատահոգեբուժական փորձաքննությամբ:\nԸստ նախարարության՝ խնդիրն առավել ցայտուն է դրսեւորվում այն պարագայում, երբ այդ հանձնաժողովը իրավասու չի լինում իրականացնել անհրաժեշտ դատահոգեբուժական փորձաքննությունը՝ քրեակատարողական հիմնարկի կամ «Քրեակատարողական բժշկության կենտրոն» ՊՈԱԿ-ի դիմումի (որոշման) հիման վրա, քանի որ կառավարության 2010 թվականի որոշմամբ՝ ստացիոնար դատահոգեբուժական փորձաքննությունն իրականացվում է բացառապես իրավապահ մարմինների որոշման հիման վրա:Ավելին՝ hetq.am-ում։\n"
}