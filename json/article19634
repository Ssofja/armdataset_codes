{
    "title": "Պատգամավոր Երջանիկ Հակոբյանը հրաժարվել է մանդատից. նա գործունեությունը կշարունակի ՊԵԿ-ում",
    "text": "ԱԺ պատգամավոր Երջանիկ Հակոբյանը մանդատից հրաժարվելու դիմում է  ներկայացրել ՀՀ ԱԺ նախագահ Արարատ Միրզոյանին: Այս մասին պատգամավորը տեղեկացրել է Ֆեյսբուքի իր էջում:\n««Իմ քայլ»-ի թիմակիցներիս հետ խորհրդակցությունների արդյունքում հետագա գործունեությունս գործադիրում՝ ՀՀ պետական եկամուտների կոմիտեում շարունակելու որոշում է կայացվել:\nՀաշվի է առնվել այն հանգամանքը, որ նախկինում ՊԵԿ-ում զբաղեցրել եմ տարբեր պաշտոններ, լիովին պատկերացնում եմ համակարգն ու նրանում առկա խնդիրները, որոնք լուծելու ենք համատեղ աշխատանքի շնորհիվ:\nԾառայում եմ Հայաստանի Հանրապետությանն ու հայ ժողովրդին»,-ասված է գրառման մեջ:\n"
}