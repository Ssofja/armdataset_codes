{
    "title": "Ստամբուլում կայացել է Թուրքիայի և Ադրբեջանի պաշտպանության նախարարների հանդիպումը |azatutyun.am|",
    "text": "azatutyun.am: Երեկ Ստամբուլում կայացել է Թուրքիայի և Ադրբեջանի արտգործնախարարներ Հուլուսի Աքարի և Զաքիր Հասանովի հանդիպումը:\nԻնչպես տեղեկացնում է APA լրատվական գործակալությունը՝ վկայակոչելով Թուրքիայի ազգային պաշտպանության նախարարության հաղորդագրությունը, Աքարը և Հասանովը քննարկել են «երկկողմանի և տարածաշրջանային անվտանգության ու պաշտպանության, ինչպես նաև պաշտպանական արդյունաբերության ոլորտում համագործակցության թեմաները»:\nՀանդիպման մասնակիցներն անդրադարձել են նաև Հայաստանի և Ադրբեջանի սահմանին իրավիճակին: Աքարը շեշտել է, որ «Թուրքիան միշտ կլինի ադրբեջանցի եղբայրների կողքին»:\nԹուրքիայի և Ադրբեջանի պաշտպանության նախարարները հանդիպել են Պաշտպանական արդյունաբերության միջազգային ցուցահանդեսի` IDEF-21-ի շրջանակում, որի բացումը կատարել է Թուրքիայի նախագահ Ռեջեփ Էրդողանը:\nԱդրբեջանական մեկ այլ՝ «Թրենդ» լրատվական գործակալության փոխանցմամբ, Զաքիր Հասանովը ցուցահանդեսի շրջանակում հանդիպումներ է ունեցել նաև Թուրքիայի պաշտպանական արդյունաբերության նախարարության ASELSAN, ROKETSAN, HAVELSAN, ASPİLSAN և այլ ձեռնարկությունների ղեկավարների հետ:\n"
}