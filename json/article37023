{
    "title": "2018 թվականի 12 ամսում Հայաստանում ինֆլյացիան կազմել է 2,8 տոկոս. Կենտրոնական բանկ |news.am|",
    "text": "news.am: 2018 թվականին ինֆլյացիան պահպանվել է բավականին ցածր մակարդակում՝ մինչեւ 2,5 տոկոս, իսկ տարվա վերջին՝ 1,8 տոկոս: Այս մասին հունիսի 5-ին խորհրդարանական մշտական հանձնաժողովների համատեղ նիստում 2018 թվականի պետական բյուջեի կատարողականի քննարկումների ժամանակ ասաց Հայաստանի Կենտրոնական բանկի նախագահ Արթուր Ջավադյանը:\nՆրա խոսքով՝ տարվա ընթացքում անկում է գրանցել ինչպես պետական պարտատոմսերի եկամտաբերությունը, այնպես էլ վարկային տոկոսադրույքները:\nՋավադյանը նշեց, որ այսօր Վիճակագրական կոմիտեն հրապարակել է մայիսին ինֆլյացիայի մակարդակի տվյալները, որը կազմել է 0,9-0,4 տոկոս, այսպիսով՝ 12 ամսում ինֆլյացիան կազմել է 2,8 տոկոս:\n«Սա նշանակում է, որ մենք մեր իսկ կանխատեսած դիապազոնի շրջանակում ենք»,- պարզաբանեց Ջավադյանը:\n"
}