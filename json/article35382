{
    "title": "Արցախի արտաքին քաղաքական օրակարգը խաղաղությունն է. Արցախի նախագահը հանդիպել է ԱՀ ՏԿԵ նախարարության աշխատակիցների հետ",
    "text": "ԱՀ նախագահ Արայիկ Հարությունյանը մարտի 3-ին հանդիպում է ունեցել ԱՀ տարածքային կառավարման եւ ենթակառուցվածքների նախարարության աշխատակիցների հետ՝ նախարար Հայկ Խանումյանի գլխավորությամբ: Այս մասին հայտնում են նախագահի աշխատակազմից։\nՔննարկվել են 2020 թվականի սեպտեմբերի 27-ին ԱՀ դեմ Ադրբեջանի ագրեսիայից հետո երկրում ստեղծված սոցիալ-տնտեսական վիճակը, դրա հաղթահարման ուղիները եւ նախարարության դերը ծառացած խնդիրները լուծելու գործում: Արայիկ Հարությունյանը նաեւ անդրադարձել է քաղաքական իրավիճակին՝ ընդգծելով, որ Արցախի Հանրապետության արտաքին քաղաքական օրակարգը խաղաղությունն է եւ երկրի անկախության միջազգային ճանաչումը:\n"
}