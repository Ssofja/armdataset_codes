{
    "title": "Կառավարությունը պետք է որևէ լուծում բերի անձնազոհությամբ զոհված զինծառայողների ընտանիքներին. Գորգիսյան |aysor.am|",
    "text": "aysor.am: ԱԺ «Լուսավո Հայաստան» խմբակցության քարտուղար Գևորգ Գորգիսյանն այսօր ՀՀ պաշտպանության նախարարի տեղակալ Գաբրիել Բալայանից հետաքրքրվեց՝ հնարավո՞ր է բացառություն անել և նյութական աջակցություն տրամադրել ոչ միայն հակառակորդի գործողությունների պատճառով զոհված, այլ անձնազոհ արարքով ծառայակիցների կյանքը փրկելով մահացած զինծառայողների ընտանիքներին։Նախարարի տեղակալը նշեց, որ տեղյակ է նրա մատնանշած մասնավոր դեպքին։ Բալայանը միաժամանակ տեղեկացրեց, որ պետությունն այդ զինծառայողի անձնազոհ արարքի համար վերջինիս մորը սեփականության իրավունքով բնակարան է հատկացրել։ Զինծառայողի մայրը փաստացի անօթևան է եղել։Արձագանքելով փոխնախարարի խոսքին՝ Գորգիսյանը հույս հայտնեց, որ կառավարությունը որևէ տեղից որևէ լուծում բերելու է իր նշած ընտանիքների համար։\n"
}