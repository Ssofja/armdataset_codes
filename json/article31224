{
    "title": "Իրանի նախագահը Թուրքիային զսպվածության կոչ է արել |azatutyun.am|",
    "text": "azatutyun.am։ Իրանի նախագահ Հասան Ռոհանին այսօր Թուրքիային կոչ է արել զսպվածություն ցուցաբերել և զերծ մնալ Սիրիայի հյուսիս ներխուժելու գործողությունից:\n«Մենք բաց ասում ենք, որ Թուրքիայի հարավում և Սիրիայի հյուսիսում անվտանգություն ապահովելու միակ լուծումը սիրիական բանակի ներկայությունն է», - IRNA գործակալության փոխանցմամբ` հայտարարել է Ռոհանին:\n«Մեր բարեկամական և եղբայրական հարևան Թուրքիային մենք հորդորում ենք ավելի համբերություն և զսպվածություն ցուցաբերել, վերանայել իրենց ընտրած ուղին և որոշումը», - ասել է Ռոհանին:\nՆա նաև պնդել է, թե ամերիկյան զորքերը պետք է հեռանան տարածաշրջանից, և սիրիացի քրդական ուժերը պետք է աջակցեն սիրիական բանակին:\n"
}