{
    "title": "Եվրոպայում հավատարմագրված Հայաստանի դիվանագետների հավաք Վիեննայում՝ ԱԳ նախարարի մասնակցությամբ |azatutyun.am|",
    "text": "azatutyun.am: Եվրոպայում և միջազգային ու տարածաշրջանային կազմակերպություններում հավատարմագրված Հայաստանի դիվանագիտական ներկայացուցչությունների ղեկավարների հավաքն է մեկնարկել երեկ Վիեննայում։\nԱրտգործնախարար Զոհրաբ Մնացականյանն իր խոսքում կարևորել է նման ձևաչափով անցկացվող արդեն իսկ ավանդական դարձած հավաքները՝ որպես տեղում Հայաստանի արտաքին քաղաքական զարգացումների, տարածաշրջանային և միջազգային օրակարգի հրատապ հարցերի շուրջ մտքերի փոխանակման արդյունավետ հարթակ։\nՀանգամանալից անդրադարձ է կատարվել Հայաստանի արտաքին քաղաքական առաջնահերթություններին, հայկական դիվանագիտության առջև ծառացած մարտահրավերներին և դրանց հասցեագրման ուղղությամբ իրականացվող քայլերին:\nՔննարկման օրակարգում էր ինչպես միջազգային և տարածաշրջանային կազմակերպություններում Հայաստանի ներգրավվածության ընդլայնմանը, այնպես էլ գործընկեր երկրների հետ համագործակցության առավել ամրապնդմանն ուղղված քայլերին առնչվող հարցերի լայն շրջանակ, փոխանցում է Արտգործնախարարության լրատվության և հանրային դիվանագիտության վարչությունը։\n"
}