{
    "title": "Նիկոլ Փաշինյանի հրաժարականի պահանջով ակցիայի մասնակիցները երթով շարժվում են Երևանի փողոցներով",
    "text": "Ֆրանսիայի հրապարակում շարունակվում է վարչապետ Նիկոլ Փաշինյանի հրաժարականի պահանջով բողոքի ակցիան: Քաղաքացիները տարբեր հատվածներից ժամանեցին հրապարակ, այդ հատվածում կաթվածահար եղավ երթևեկությունը: Ոստիկանությունը կոչ արեց դուրս գալ ճանապարհի երթևեկելի հատվածից, այլապես  կկիրառվեն հարկադրանքի միջոցներ:\nԲերման ենթարկվեցին ակցիայի մի շարք մասնակիցներ, այդ թվում` ՀՅԴ անդամ Իշխան Սաղաթելյանը: Բաղրամյան պողոտայից ցուցարարների նոր խումբ ժամանեց Ֆրանսիայի հրապարակ:\nԱկցիային մասնակցող ԱԱԾ նախկին պետ Արթուր Վանեցյանը զրուցեց Երևանի փոխոստիկանապետի հետ, որից հետո հայտարարեց, որ ակցիայի մասնակիցները երթով շարժվելու են Երևանի փողոցներով:\n"
}