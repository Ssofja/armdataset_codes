{
    "title": "Վարկային կազմակերպությունները արձակուրդ չեն տալիս․ մի մասը անհատական մոտեցում կցուցաբերի |hetq.am|",
    "text": "hetq.am: Հայաստանում բանկերից շատ վարկային կազմակերպություններ կան։ Եթե բանկերի թիվը չի անցնում 17-ը, ապա վարկային կազմակերպությունների թիվը հասնում է 43-ի։ Կորոնավիրուսի համաճարակով պայմանավորված՝ բանկերը, մեկ բացառությամբ, հայտարարեցին վարկային արձակուրդի մասին։ Խոստացան վարկերի մարումներն ուշացնելու դեպքում քաղաքացիներին չդասակարգել («սև ցուցակում» չներառել)։\nՎարկային կազմակերպություններն ավելի հեշտ են վարկ տրամադրում, բայց բազմակի անգամ ավելի խիստ պայմաններով։ Քաղաքացիների մի մեծ խումբ կա, որ վարկային կազմակերպություններից վարկ է վերցրել: \nՈւնիվերսալ վարկային 13 խոշոր կազմակերպությունները (ՈՒՎԿ) միավորվել են «Վարկային կազամկերպություների միության» մեջ։ Ինչպես բանկերի միությունը, այնպես էլ այս միությունը հայտարարեց, որ ստեղծված իրավիճակում վարկային կազմակերպությունները պատարստ են աջակցել իրենց հաճախորդներին։ Խոսքը անհատական աջակցության մասին է։\nՍտորև ներկայացնում ենք որոշակի մեղմ վերաբերմունքի մասին հայտարարած վարկային կազմակերպությունների ցանկն ու նրանց արած հայտարարությունների հղումները։\n«Արեգակ»-ը հայտնել է, որ կազմակերպությունը պատրաստ է աջակցել և անհատական մոտեցում ցուցաբերել իր հաճախորդներին՝ կորոնավիրուսի համաճարակի տարածման և կանխարգելիչ միջոցառումների հետևանքով տուժող ֆիզիկական և իրավաբանական անձանց:\n«Բլեսս» ունիվերսալ վարկային կազմակերպությունն իր պատրաստակամությունն է հայտնել ճկուն անհատական մոտեցում ցույց տալ իր հաճախորդներից յուրաքանչյուրին՝ փոփոխելով վճարումների գրաֆիկը այն դեպքում, երբ հաճախորդների եկամուտները նվազել են իրենցից անկախ հանգամանքների բերումով։\n«Գլոբալ Կրեդիտ»-ն այսօր տեղեկացրեց, որ վարկային մարումները ժամանակին կատարելու խնդիրներ ունեցող իր հաճախորդներից պատրաստ է ընդունել և դիտարկել վարկի մարումները հետաձգելու վերաբերյալ դիմումներ։\n«Էկլօֆ» վարկային կազմակերպությունն էլ հայտարարել է, որ մինչև ապրիլի 30-ը ներառյալ բոլոր հաճախորդներին կցուցաբերի անհատական մոտեցում՝ աջակցելով նրանց մոտ առաջացած խնդիրների լուծմանը:\n«Կամուրջ»-ը նույնպես հայտարարել է անհատական մոտեցման մասին այն վարկառուներին, որոնք ունեն վճարման խնդիրներ՝ կապված կորոնավիրուսի համաճարակի հետ:\n«Քարդ ագրոկրեդիտ» վարկային կազմակերպությունն էլ հայտարարել է որոշ բիզնես շրջանակների համար անհատական մոտեցման, իսկ քաղաքացիների համար նոր ժամանակացույց կազմելու վերաբերյալ դիմումներ ընդունելու մասին։\n«Ֆարմ կրեդիտ Արմենիա»-ն էլ այսօր հայտարարեց, որ պատարստ է անհատական մոտեցում ցուցաբերել կորոնավիրուսի համաճարակի տարածման և կանխարգելիչ միջոցառումների հետևանքով տուժող ֆիզիկական և իրավաբանական անձանց։\n«Ֆինքա»-ն հայտարարել է, որ իր այն հաճախորդները, ում եկամուտներն ստեղծված իրավիճակի հետևանքով նվազել են և դժվարացել է վարկային պարտավորությունները պայմանագրին համապատասխան կատարելը, կստանան անհատական մոտեցում:\n«Գառնի ինվեստ» վարկային կազմակերպությունն էլ հայտարարել է իր հաճախորդների կողմից մինչև մայիսի 15-ը ներառյալ չկատարված վարկային պարտավորությունները ժամկետանց չհամարելու և այդ ընթացքում միանվագ տույժերի և տուգանքների հաշվարկը դադարեցնելու մասին:\n«Գուդկրեդիտ»-ը առաջարկում է ընդամենը առցանց վճարումներ կատարել։ Միայն որոշակի բիզնես խմբերին առաջարկում է վարկը մարելու հարցում դժվարություններ ունենալիս դիմել կազմակերպությանը։  \n«Սեֆ ինտերնեյշնլ»-ը անհատական մոտեցման մասին որևէ հայտարարություն չի արել։ Վերջին նորությունն այս կազմակերպությունից այն է, որ Էջմիածնի մասնաճյուղը չի գործելու։\nՇարունակությունը՝ hetq.am-ում\n"
}