{
    "title": "Մոսկվայում դեկտեմբերի 5-ից կսկսվեն կորոնավիրուսի դեմ զանգվածային պատվաստումները. առաջինը կպատվաստվեն բժիշկներն ու ուսուցիչները |hetq.am|",
    "text": "hetq.am: Մոսկվայում դեկտեմբերի 5-ից կսկսեն գործել պատվաստման կետերը, որտեղ կիրականացվեն կորոնավիրուսի դեմ պատվաստումները։ Այդ մասին հայտարարել է Մոսկվայի քաղաքապետ Սերգեյ Սոբյանինը։ «Ռուսաստանի կառավարության համաձայնությամբ՝ սկսած 2020 թվականի դեկտեմբերի 4-ից, զանգվածային պատվաստումների հսկայական մեխանիզմի ստեղծման նպատակով, մենք բացում ենք էլեկտրոնային գրանցում կրթության, առողջապահության բոլոր ոլորտների, ինչպես նաև քաղաքային սոցիալական ծառայությունների աշխատակիցների համար»,- հայտարարել է Սոբյանինը։\nՍոբյանինը հավելել է, որ պատվաստանյութի նոր խմբաքանակների ստացման դեպքում Մոսկվայում պատվաստվող քաղաքացիների շրջանակը կընդլայնվի։ Ինչպես նշվում է քաղաքապետարանի պաշտոնական կայք էջի անվճար պատվաստման հատուկ բաժնում, ռուսական «Спутник V» պատվաստանյութով պատվաստվելու համար, անհրաժեշտ կլինի ունենալ Մոսկվայի պոլիկլինիկաներից մեկում գրանցում, ինչպես նաև աշխատավայրից ներկայացված տեղեկանք։ \n"
}