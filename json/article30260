{
    "title": "Մանվել Գրիգորյանը դեռ վերակենդանացման բաժանմունքում է․ պաշտպան |factor.am|",
    "text": "factor.am: «Մանվել Գրիգորյանն այս երկու տարվա ընթացքում դարձավ անդամալույծ»,- այս մասին այսօր լրագրողների հետ հանդիպմանը հայտարարեց Գրիգորյանի պաշտպաններից Լևոն Բաղդասարյանը: Նա պնդեց, թե Հայաստանի բժշկությունն անզոր է կանխելու հիվանդությունների վատթարացումը։ Փաստաբանը հերքեց այն տեղեկատվությունը, որ Մանվել Գրիգորյանը կարճ ժամանակահատվածով տուն է գնացել ու վերադարձել:«Հերքում եմ նման բան չկա, նա պալատից տեղափոխվել էր վերակենդանացման բաժանմունք, այս պահին ևս այնտեղ է գտնվում»,- տեղեկացրեց Բաղդասարյանը։«Մանվել Գրիգորյանի հիվանդությունները վատթարացել են անմարդկային վերաբերմունքի հետևանքով և եթե սրան ականջալուր չլինի բարձր իշխանությունը, ամբողջ պատասխանատվությունն ընկնելու է վերջինիս վրա»,- հավելեց փաստաբանը։\n"
}