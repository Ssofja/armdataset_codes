{
    "title": "Իրաքը չեղարկել է Թուրքիայի պաշտպանության նախարարի այցը երկիր և ԱԳՆ կանչել Թուրքիայի դեսպանին |tert.am|",
    "text": "tert.am: Իրաքի նախագահի մամուլի ծառայությունը հայտարարել է, որ օգոստոսի 11-ին երկրի տարածքում Թուրքիայի իրականացրած ռազմական գործողության հետևանքով իրաքցի երկու բարձրաստիճան զինվորականների մահվան պատճառով չեղարկում է Թուրքիայի պաշտպանության նախարար Հուլուսի Աքարի` օգոստոսի 13-ին նախատեսված այցը երկիր: Այս մասին տեղեկացնում է anfturkce.com կայքը:\nԻր հերթին, երկրի արտգործնախարարությունը գերատեսչություն է կանչել երկրում Թուրքիայի դեսպանին և «բողոքի նոտա հղել» նրան` նշելով, որ Իրաքը դեմ է իր երկրի տարածքում անցկացվող ռազմական գործողություններին:\nԹուրքիայի դեսպանը հունիս ամսից սկսած արդեն երրորդ անգամ է կանչվում Իրաքի ԱԳՆ:\nՆախագահական նստավայրը նույնպես կոչ է արել Թուրքիային դադարեցնել բոլոր ռազմական գործողությունները:\n"
}