{
    "title": "Ֆրանցիսկոս պապն աղոթում է Բելառուսի համար |azatutyun.am|",
    "text": "azatutyun.am:  Հռոմի Ֆրանցիսկոս պապը կոչ է արել Բելառուսում պաշտպանել մարդու իրավունքները և հրաժարվել բռնություններից:\n«Շարունակում եմ աղոթել Լիբանանի համար, որտեղ հուժկու պայթյուն էր եղել, աղոթում եմ աշխարհի բոլոր այն երկրամասերի համար, որտեղ դրամատիկ իրադարձությունները հանգեցնում են մարդկանց տառապանքներին:\nՄտքով իմ սիրելի Բելառուսում եմ, ուշադրությամբ հետևում եմ հետընտրական զարգացումներին և կոչ եմ անում հրաժարվել բռնություններից ու հարցերը լուծել երկխոսության ճանապարհով», - այսօր ասել է Ֆրանցիսկոս պապը Վատիկանում կիրակնօրյա պատարագից հետո` դիմելով Սուրբ Պետրոսի հրապարակում հավաքված հավատացյալներին:\n"
}