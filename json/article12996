{
    "title": "Թուրքիայում 1 օրում Covid-19-ից 65 մարդ է մահացել\r\n |ermenihaber.am|",
    "text": "ermenihaber.am: Թուրքիայում սեպտեմբերի 22-ին նոր տիպի կորոնավիրուսից (Covid-19) մահացել է 65 մարդ։ Այդ մասին տեղեկությունը հրապարակվել է Թուրքիայի առողջապահության նախարարության կայքէջում։\nՆշվում է, որ 1 օրում անցկացված 114.311 թեստի արդյունքում հաստատվել է կորոնավարակի 1․692 նոր դեպք։ Նույն ժամանակահատվածում գրանցվել է ապաքինման  1.261 դեպք:\nԸստ պաշտոնական տվյալների` մինչև օրս համավարակից ապաքինվել է 269.696 մարդ, իսկ 1.522 հիվանդ էլ գտնվում է վերակենդանացման բաժանմունքում։\nՄինչև այժմ Թուրքիայում ընդհանուր առմամբ արձանագրվել է վարակման 306.302 և մահվան 7․639 դեպք։ Թեստավորումների թիվը հասել է 9 մլն 496.268-ի։\n"
}