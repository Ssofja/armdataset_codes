{
    "title": "Նախարարը վիճակագրական տվյալներ է ներկայացրել կորոնավիրուսով հիվանդների առողջական վիճակի մասին\r\n\r\n |armenpress.am|",
    "text": "armenpress.am: Հայաստանում կորոնավիրուսով վարակված անձանցից 269-ի վիճակը գնահատվում է ծանր, 51-ինը՝ ծայրահեղ ծանր, իսկ 15 պացիենտ միացված է թոքերի արհեստական օդափոխության սարքին: Առցանց ճեպազրույցի ժամանակ այս մասին ասաց ՀՀ առողջապահության նախարար Արսեն Թորոսյանը։\nՆրա խոսքով՝ դիմակների կարգապահ և արդյունավետ կրումը ուղիղ ազդում է այն թվի վրա, որով չափվում է վարակի տարածման տեմպը:\n«Դա վերատադրողականության թիվն է, որը կարգապահ և արդյունավետ դիմակներ կրելու դեպքում կարող է նվազեд, ինչը թույլ կտա մարել վարակը: Եթե մենք հավաքական ջանքերով կանոնները պահպանելով առաջ գնանք, ունենք բոլոր շանսերը վարակը պահել կառավարելի և նաև մարման վիճակում»,- ընդգծեց Թորոսյանը։\nՆախարարարը կոչ է անում չտրվել կեղծ լուրերին, որոնք կասկածի տակ են դնում դիմակների արդյունավետությունը, ձեռքերի հաճախակի լվանալը և կանխարգելիչ այլ միջոցառումները։\nԹորոսյանը հավաստիացրեց, որ կորոնավիրուսով վարակված հիվանդների հսկողությունը շարունակվում է տնային պայմաններում։\n«Գիտեք, որ դրական թեթև դեպքերը արդեն սպասարկում ենք ամբուլատոր պոլիկլինակական համակարգով ու այդ գործընթացը շարունակական է լինելու։ Առողջապահական համակարգը լծված է այս մարտահրավերի դեմ պայքարին»,- եզրափակեց Թորոսյանը։\n"
}