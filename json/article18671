{
    "title": "Եթե կա զոհ, չթերանալու մասին խոսելը դժվար է. Արծրուն Հովհաննիսյան |factor.am|",
    "text": "factor.am: Հարցազրույց ՊՆ խոսնակ Արծրուն Հովհաննիսյանի հետ։\n–Պարոն Հովհաննիսյան, 2020-ին 10 զոհ է եղել ոչ մարտական պայմաններում, վերջին 13 օրում՝ 7 զոհ։ Ինչո՞ւ է բանակում նման վիճակ: Բացի այն, որ ՊՆ–ն կիսում է զոհերի հարազատների վիշտը ուրիշ ի՞նչ է անում մահերը կանգնեցնելու համար:\n-Դժվար է խոսել, երբ մեկ օրում ունենք երկու դեպք, բոլորիս մեղավորությունն է՝ անկախ ամեն ինչից: Արդարանալու և մեղավորությունն ուրիշի վրա գցելու ցանկություն չունենք: Ցավոք, սա մեկ պատճառի հետևանք չէ, անշուշտ հրամանատարությունն ունի իր մեղքի բաժինը, և համապատասխան կերպով դա արտահայտվելու է, բայց կան նաև այլ պատճառներ. ոչ կանոնադրային լուծումները գերակայում են կանոնադրային լուծումներին, և արդյունքում լինում է այն, ինչ ունենք:–Այս դեպքերից հետո հանրությունը չի իմանում, թե այս կամ այն զոհը ինչի հետևանք է: Ծնողներն էլ չեն կիսում այն տեսակետը, որոնք ներկայացվում են որպես ինքնասպանության հետևանք: Այս անորոշության հարցը կլուծվի՞, այսինքն՝ իրական պատճառների մասին կտեղեկանա՞նք: \n-Ոչ մի հարազատ, ոչ մի մայր չի ուզենա ընդունի, որ իր երեխան ի վիճակի էր ինքնասպանության: Տրամաբանական չէ, որ ինչ-որը մեկը կասի՝ իմ տղան այնքան թույլ էր, որ կինքնասպանվեր: Մյուս կողմից էլ՝ հասկանալի է, որ ինքնասպանության գնացողն էլ թեթև բանից չի գնում ինքնասպանության, կան որոշակի խորքային դրդապատճառներ: Իսկ մի գուցե պետք չէ՞ շատ խորանալ, որովհետև ինքնասպանության մասին խոսելը սև գովազդ է:Ավելին՝ factor.am-ում։\n"
}