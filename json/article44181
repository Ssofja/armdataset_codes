{
    "title": "Վստահ եմ, որ ԱՀ-ում ավելի բարձր տնտեսական ցուցանիշներ կունենանք. ՀՀ Կենտրոնական բանկի նախագահ",
    "text": "ԱՀ նախագահ Բակո Սահակյանի մոտ կառավարության անդամների և ՀՀ Կենտրոնական բանկի ներկայացուցիչների մասնակցությամբ տեղի ունեցած հանդիպումը նվիրված էր Արցախի տնտեսության մեջ բանկային համակարգի ներգրավվածությանը:\nԱյս մասին «Արցախպրես»-ի թղթակցի հետ զրույցում ասել է Հայաստանի Հանրապետության Կենտրոնական բանկի նախագահ Արթուր Ջավադյանը:Նա մասնավորապես ասել է. «Խորհրդակցությանը ներկա էին ավելի քան 10 բանկերի ղեկավարներ, որոնք արդեն ներգրավված են ԱՀ տնտեսության մեջ: Մենք քննարկել ենք Արցախի տնտեսությունում նոր գործիքների և նոր տեխնոլոգիաների կիրառման հնարավորությունների, ինչպես նաև բանկային ծառայություններն օգտվողներին ավելի հասանելի դարձնելու վերաբերյալ հարցեր:\nԱնդրադարձել ենք նաև մի շարք նոր ծրագրերի, մասնավորապես, ԱՀ իշխանությունների կողմից ներկայացվելեն բնակարանաշինության նոր ծրագրերը: Այս հանդիպումը նոր ակտիվություն է հաղորդել ոլորտի պատասխանատուների մոտ: Վստահ եմ, որ ավելի բարձր տնտեսական ցուցանիշներ կունենանք տարվա վերջին, և մեր ներգրավվածությունն ավելի շատ կլինի ԱՀ տնտեսությունում»:\n"
}