{
    "title": "Մհեր Գրիգորյանը մասնակցել է ԵԱՏՀ խորհրդի հերթական նիստին",
    "text": "Փոխվարչապետ Մհեր Գրիգորյանը տեսակապի միջոցով մասնակցել է Եվրասիական տնտեսական հանձնաժողովի խորհրդի հերթական նիստին:\nՆիստի ընթացքում քննարկվել են ԵԱՏՄ ներքին շուկայում առկա խոչընդոտների հետ կապված հարցեր, մասնավորապես՝ անդրադարձ է կատարվել անդամ պետությունների համար զգայուն համարվող խոչընդոտների վերացման հնարավորություններին:\nԵԱՏՀ խորհրդի անդամները պայմանավորվածություն են ձեռք բերել ԵԱՏՄ անդամ պետությունների սահմաններով ապրանքների տեղափոխման հետ կապված հակասությունների կարգավորման և չհամաձայնեցված հարցերի լուծման նպատակով ստեղծել բարձր մակարդակի աշխատանքային խումբ, որում կընդգրկվեն ԵԱՏՄ անդամ պետությունների լիազոր պետական մարմինների և Եվրասիական տնտեսական հանձնաժողովի ներկայացուցիչներ:\n"
}