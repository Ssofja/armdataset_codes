{
    "title": "Ադրբեջանը մտադիր է ջրամբարներ կառուցել հսկողության տակ վերցրած տարածքներում |azatutyun.am|",
    "text": "azatutyun.am: Ադրբեջանի նախագահ Իլհամ Ալիևը կառավարությանը հանձնարարել է՝ քննարկել Լեռնային Ղարաբաղում հսկողության տակ հայտնված տարածքներում ջրամբարներ կառուցելու հնարավորությունը:\nԱյդ մասին Ալիևն ասել է «Մելիորացիայի և ջրի կառավարման» ԲԲԸ նախագահ Զաուր Միկայիլովի հետ տեսակապով տեղի ունեցած հանդիպման ընթացքում:\nԱլիևը նշել, է որ «ազատագրված» տարածքներում ջրի ամոենախոշոր աղբյուրներն են Իրանի հետ սահմանին գտնվող «Խուդաֆերինի» և «Գիզ Գալասի» ջրամբարները:\n«Դրանք շատ մեծ ջրամբարներ են, Խուդաֆերինի ծավալը 1 միլիարդ 600 միլիոն խորանարդ մետր է, դրա պաշարն օգտագործելու համար, իհարկե, անհրաժեշտ են լրացուցիչ ենթակառուցվածքներ, ջուրը Զանգելան, Ջաբրայիլ, Ղուբաթլի և այլ շրջաններ փոխադրելու համար պետք է կառուցել ջրանցքներ: Դա հսկայական ներուժ է», - ասել է Ալիևը:\nԱլիևի խոսքով՝ ավելի քան 10-ը գետերի ակունքներ գտնվում են հսկողության տակ հայտնված տարածքներում:\n"
}