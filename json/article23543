{
    "title": "ԵՄ-ն ողջունել է ՌԴ-ի ու ԱՄՆ-ի միջև Ռազմավարական հարձակողական սպառազինությունների հետագա կրճատման և սահմանափակման միջոցների պայմանագրի երկարացումը |factor.am|",
    "text": "factor.am: Եվրամիությունը ողջունել է Ռուսաստանի ու ԱՄՆ-ի միջև Ռազմավարական հարձակողական սպառազինությունների հետագա կրճատման և սահմանափակման միջոցների պայմանագրի (СНВ-3) երկարացումը, ինչը կարևոր ներդրում է միջազգային անվտանգության ոլորտում։ Այս մասին ՏԱՍՍ-ին հայտնել է ԵՄ արտաքին գերատեսչության ներկայացուցիչ Փեթեր Ստանոն։\n«Մենք ողջունում ենք ԱՄՆ ու Ռուսաստանի միջև СНВ-3-ի ժամկետները ևս 5 տարով երկարաձգելը։ Սա կարևորագույն ներդրում է միջազգային ու եվրոպական անվտանգության համար։ Պայմանագիրը սահմանափակում է ռազմավարական մրցակցությունն ու բարձրացնում է ռազմավարական կայունությունը միջուկային զենք ունեցող երկու խոշորագույն պետությունների միջև կանխատեսելիության բարձրացման ու փոխադարձ վստահության հաշվին»,- նշել է նա։\nՍտանոն ընդգծել է, որ ԱՄՆ ու ՌԴ միջև երկխոսությունը կարևոր քայլ է հանդիսանում ապագա նոր պայմանագրի ու ռազմավարական կայունությունը պահպանելու համար սպառազինությունների վերահսկման հնարավոր նոր մեխանիզմների ստեղծման համար։\n"
}