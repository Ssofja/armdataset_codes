{
    "title": "Մարտիմեկյան իրադարձությունների ժամանակ Արցախի զինված ուժերից մեկ մարդ չի բերվել. Ռոբերտ Քոչարյան |aysor.am|",
    "text": "aysor.am։ Այսօր Երևանի ընդհանուր իրավասության դատարանում Հայաստանի 2-րդ նախագահ Ռոբերտ Քոչարյանն իր ելույթում խափանման միջոցի վերաբերյալ դիրքորոշում հայտնելիս հայտարարեց, որ պատրաստվում է պետական գաղտնիք հրապարակել և խնդրեց՝, որ լրագրողները մի քանի րոպեով դուրս գան դահլիճից։\nՆրա պաշտպան Ռուբեն Սահակյանը, սակայն, լրացուցիչ աղմուկից խուսափելու համար, միջնորդեց ելույթի այդ հատվածը ներկայացնել ավելի ուշ։\nՔոչարյանը համաձայնեց իր փաստաբանի միջնորդության հետ և դատարանի թույլտվությամբ որոշվեց այդ դրվագը ներկայացնել ավելի ուշ։\nԱյնուամենայնիվ, Քոչարյանը հստակեցրեց՝ ինչի մասին է խոսքը լինելու.\n«Ես ուղղակի մեկ նախադասությամբ ասեմ, որ Արցախի զինված ուժերից մեկ մարդ չի բերվել Հայաստանի Հանրապետություն այդ իրադարձությունների ընթացքում։ Մեկ մարդ չի բերվել։ Հետո կբացատրեմ՝ ինչի մասին է խոսքը։ Ապօրինի ներգրավման մասին հայտարարությունները, մեղմ ասած, իրականությանը չեն համապատասխանում։Իրենց (նկատի ունի Գլխավոր դատախազությանը) կառույցում կա զինդատախազություն, որը պետք է տիրապետի ՊՆ կառուցվածքին։ Եթե ՀՀ դատախազությունը չի տիրապետում ՀՀ ՊՆ կառուցվածքին, էլ ասելու բան չունեմ, ի՞նչ ասեմ»։\n"
}