{
    "title": "Հայաստան-ԱՄՆ հարաբերությունները բարձրացել են ռազմավարական երկխոսության մակարդակի. Փաշինյան |armenpress.am|",
    "text": "armenpress.am: Հայաստանի վարչապետ Նիկոլ Փաշինյանն ընդգծում է, որ Հայաստան-ԱՄՆ հարաբերությունները բարձրացել են ռազմավարական երկխոսության մակարդակի: Վարչապետն այս մասին ասաց օգոստոսի 24-ին Ազգային ժողովում:\n«Կառավարությունը շարունակելու է հետևողականորեն աշխատել Միացյալ Նահանգների հետ բարեկամական գործընկերության զարգացման և խորացման ուղղությամբ՝ ընդլայնելով ժողովրդավարական բարեփոխումների, օրենքի գերակայության, կոռուպցիայի դեմ պայքարի հարցերում փոխգործակցությունը, ինչպես նաև տնտեսական ու քաղաքական ոլորտներում երխոսությունը: Պետք է ընդգծեմ ԱՄՆ-ի, ինչպես նաև Եվրամիության ներգրավվածությունը, մասնավորապես, Հայաստանում Պարեկային ոստիկանության շարունակական ներդրման գործում»,- ընդգծեց Փաշինյանը:\nՎարչապետն ընդգծեց, որ պարեկային ծառայությունը արդյունավետ համագործակցության և հաջողության պատմության շատ լավ օրինակ է:\n"
}