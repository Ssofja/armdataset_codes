{
    "title": "Գերմանիայի արտգործնախարարը ռազմական գործողությունների անհապաղ դադարեցման կոչ է արել |tert.am|",
    "text": "tert.am: Հայաստանն ու Ադրբեջանը պետք է անհապաղ դադարեցնեն ռազմական գործողությունները, Լեռնային Ղարաբաղի շուրջ ճգնաժամը պետք է լուծվի խաղաղ դիվանագիտական ճանապարհով: Այս մասին հայտարարել է  Գերմանիայի արտգործնախարար Հայկո Մաասը, գրում է ՏԱՍՍ-ը:«Հակամարտության կողմերին կոչ եմ անում անհապաղ դադարեցնել բոլոր ռազմական գործողությունները, մասնավորապես՝ գյուղերի և քաղաքների գնդակոծումը: Հայաստանն ու Ադրբեջանը պետք է անհապաղ հրաժարվեն ուժային մեթոդներից՝ հօգուտ առարկայական բանակցությունների»,-ասել է դիվանագետը:Վերջինս ընդգծել է, որ ԼՂ հակամարտությունը կարելի է լուծել միայն ԵԱՀԿ Մինսկի խմբի միջորդությամբ բանակցությունների միջոցով:\n"
}