{
    "title": "ԱՄՆ-ում Վենեսուելայի դեսպանատանը գտնվող ակտիվիստներն սպասում են շենքի գրավմանը |tert.am|",
    "text": "tert.am: Վաշինգտոնում Վենեսուելայի դեսպանատանը գտնվող ակտիվիստներն սպասում են ամերիկյան իշխանությունների կամ ինքնահռչակ նախագահ Խուան Գուաիդոյի կողմնակիցների կողմից շենքի գրավմանը: Այս մասին հայտարարել է Code Pink հակառազմական կազմակերպության ներկայացուցիչ Մադեա Բենջամինը:\n«Չգիտենք, կգա՞ն արդյոք նրանք վաղը, սակայն լուրջ շանսեր կան»,- Բենջամինի խոսքերն է մեջբերում «РИА Новости»-ն:\nՀինգշաբթի օրն ավարտվում է ԱՄՆ-ի պետքարտուղարության սահմանած ժամկետը, ըստ որի Վենեսուելայի դիվանագետները պետք է լքեն դեսպանատունը: Այն պաշտոնապես փակված է, սակայն արդեն երկու շաբաթ է, ինչ ակտիվիստներն զբաղեցրել են տարածքը: Նրանք կոչ են անում Վենեսուելայի դեմ պատժամիջոցներ չկիրառել և դեմ են ԱՄՆ-ի կառավարության միջամտությանը երկրի գործերին:\n"
}