{
    "title": "Կառավարությունում կլինի 12 նախարարություն. խորհրդարանն ընդունեց կառավարության կառուցվածքի փոփոխության մասին նախագիծը |hetq.am|",
    "text": "hetq.am: Ազգային ժողովը երկրորդ ընթերցմամբ և ամբողջությամբ ընդունեց «Կառավարության կառուցվածքի եւ գործունեության մասին» օրենքում փոփոխություններ եւ լրացումներ կատարելու մասին հարցը: Օրինագիծն ընդունվեց 79 կողմ, 41 դեմ, 1 ձեռնպահ ձայների հարաբերակցությամբ: Դեմ քվեարկեցին «Լուսավոր Հայաստան» և «Բարգավաճ Հայաստան» կուսակցությունները:\nՀիշեցնենք, որ համաձայն ընդունված օրենքի՝ կառավարության կառուցվածքում ընդգրկվում են հետևյալ նախարարությունները.\n\nաշխատանքի եւ սոցիալական հարցերի նախարարությունը,\nառողջապահության նախարարությունը,\nարդարադատության նախարարությունը,\n արտակարգ իրավիճակների նախարարությունը,\nարտաքին գործերի նախարարությունը,\nկրթության, գիտության, մշակույթի եւ սպորտի նախարարությունը,\nշրջակա միջավայրի նախարարությունը,\nպաշտպանության նախարարությունը,\nտարածքային կառավարման եւ ենթակառուցվածքների նախարարությունը,\n բարձր տեխնոլոգիաների արդյունաբերության նախարարությունը,\nԷկոնոմիկայի նախարարությունը,\nֆինանսների նախարարությունը:\n\nԸնդդիմադիր խմբակցությունների հիմնական դժգոհությունը կապված էր այն հանգամանքի հետ, որ կառավարության կառուցվածքում օպտիմալացման անվան տակ լինելու են կրճատումներ, ինչպես նաև ստեղծվելու են «սուպերնախարարություններ», ինչպիսիք, ըստ ընդդիմադիրների, կլինեն տարածքային կառավարման և ենթակառուցվածքների նախարարությունը և կրթության, գիտության, մշակույթի և սպորտի նախարարությունը:\n"
}