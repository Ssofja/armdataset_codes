{
    "title": "Գեղարքունիքում կորոնավիրուսով վարակված պացիենտի շփման շրջանակը հայտնի է. բուժող երկու բժիշկները թեստ են հանձնել |aysor.am|",
    "text": "aysor.am: Գեղարքունիքի մարզում այսօր կորոնավիրուսի առաջին դեպքն է գրանցել։  Վարակակիրը մեկ շաբաթից ավելի բուժում է ստացել Մարտունու բժշկական կենտրոնում:Գեղարքունիքի մարզպետ Գնել Սանոսյանն ասաց, որ վարակակրի շփման շրջանակը հայտնի է, բոլորը մեկուսացված են։\n«Երկու բժիշկ թեստավորվել են։ Ընտանիքի մյուս անդամներին տեղափոխում ենք համապատասխան մեկուսացման վայր», - նշեց մարզպետը։\nԳնել Սանոսյանի խոսքով՝  բժիշկների թեստերի պատասխանները հայտնի կլինեն վաղը։\nՀարցին, թե ի՞նչ է սպասվում մյուս բուժաշխատողներին, մարզպետն ասաց, որ բոլորին կթեստավորեն, իսկ հիմա, Սանոսյանի խոսքով,  ուղղակի պետք է ինքնամեկուսանալ։\n"
}