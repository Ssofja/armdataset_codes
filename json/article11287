{
    "title": "ՀՀ-ում դատապարտյալների պայմանական վաղաժամկետ ազատումը կարող է լինել շարունակական. ԱՆ նախարար\r\n\r\n |armenpress.am|",
    "text": "armenpress.am: ՀՀ Արդարադատության նախարար Ռուստամ Բադասյանն հույս է  հայտնում շարունակական դարձնել պայմանական վաղաժամկետ ազատման ինստիտուտի դրական փոփոխությունը: Այս մասին Բադասյանն ասաց «Ազատություն» ռադիոկայանի «Ֆեյսուքյան ասուլիս»-ի ժամանակ:\n«Կարծում եմ՝ այս պրոցեսը կարող է լինել շարունակական»,- նշեց Բադասյանը:\nԱնդրադառնալով ցմահ դատապարտյալների հետ կապված հարցին՝ նախարարը հայտնեց, որ այդ մասով բավական մեծ հաջողություններ են գրանցվել:\n«Նրանցից 2-ն իրենց պատիժը կրում են բաց ռեժիմում, ինչը հնարավորություն է տալիս նրանց կիսաազատության կարգավիճակ ունենալ: Այսինքն՝ այս 2 դեպքը բացառիկ է Հայաստանի պատմության համար»,- ասաց Ռուստամ Բադասյանը:\n"
}