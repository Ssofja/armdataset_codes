{
    "title": "ԱԽ քարտուղար Արմեն Գրիգորյանը հեռախոսազրույցներ է ունեցել ԱՀ ԱԳ նախարարի, ԱԱԾ տնօրենի և Ոստիկանության պետի հետ",
    "text": "ՀՀ Անվտանգության խորհրդի քարտուղար Արմեն Գրիգորյանն իր ֆեյսբուքյան էջում գրում է․\n«Քիչ առաջ հեռախոսազրույցներ ունեցա Արցախի Արտաքին գործերի նախարար Մասիս Մայիլյանի, Ազգային անվտանգության ծառայության տնօրեն Կամո Աղաջանյանի և Ոստիկանության պետ Աշոտ Հակոբջանյանի հետ։ Գործընկերներիս շնորհավորել եմ նշանակումների կապակցությամբ և մաղթել արդյունավետ աշխատանք։\nՀեռախոսազրույցների ընթացքում քննարկել ենք արտաքին քաղաքականության օրակարգին, անվտանգության ոլորտում համագործակցության ապահովմանը, ինստիտուտների ներդաշնակեցմանը, ինչպես նաև ռազմավարական ենթակառուցվածքների զարգացմանը վերաբերող հարցերի լայն շրջանակ»:\n"
}