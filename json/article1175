{
    "title": "Վրաստանում մշտական կացության իրավունք ստացած արտասահմանցիների ցուցակում ՀՀ քաղաքացիները 3-րդ տեղում են |tert.am|",
    "text": "tert.am։ Վրաստանի միգրացիայի կառավարական հանձնաժողովը տվյալներ է ներկայացրել 2015-2018 թվականներին Վրաստանում մշտական կացության իրավունք ստացած օտարերկրյա քաղաքացիների մասին:\nՏվյալների համաձայն՝ 2015-2018 թվականներին Վրաստանում մշտական կացության իրավունք է ստացել 20,8 հազար արտասահմանցի, որոնցից գրեթե 9000-ը (44%) եղել են Ռուսաստանի քաղաքացիներ:\nԵրկրորդ տեղում Ադրբեջանի քաղաքացիներն են՝ 3000 (16%), երրորդ տեղում Հայաստանն է՝ մեր երկրի քաղաքացիներից ավելի քան 2,2 հազարը կամ Վրաստանում 2015-2018 թվականներին մշտական կացության իրավունք ստացած արտասահմանցիների 11%-ը:\nՄիևնույն ժամանակ, նշված տարիների ընթացքում Վրաստանի կողմից տրամադրվել է ավելի քան 31 հազար ժամանակավոր կացության իրավունք: Այսպիսի փաստաթուղթ ստացած արտասահմանցիների ցուցակում առաջինն Իրանի քաղաքացիներն են (ավելի քան 7000), երկրորդ տեղում՝ Հնդկաստանի քաղաքացիները (ավելի քան 5000), և երրորդում՝ ՌԴ քաղաքացիները (ավելի քան 4000):\n"
}