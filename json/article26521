{
    "title": "Ներքին կայունության պահպանումը մեր գերխնդիրն է. Տաթևիկ Հայրապետյան\r\n |1lurer.am|",
    "text": "1lurer.am: Ալիևը ուշի ուշով հետևում է ՀՀ ներքաղաքական զարգացումներին, և պատահական չէ, որ այս սադրանքը տեղի ունեցավ Ազգային ժողովի իրավունքի ուժով արձակումից երկու օր անց: Այդ մասին ԱԺ արտահերթ նիստի իր ելույթում ասաց «Իմ քայլը» խմբակցության անդամ Տաթևիկ Հայրապետյանը: \nՆա համոզված է, որ Բաքվի նպատակներից մեկը մեր դիմադրողականության ստուգումն է: «Ալիև խոսում էր, որ հայկական պետություն և հայկական բանակ չկան: Այստեղ ներքին կայունության պահպանումը մեր գերխնդիրն է, պետք է զերծ մնալ ցեխ շպրտելու տրամադրությունից»,- ասաց նա: \nՊատգամավորի խոսքով՝ Ալիևը ստուգում է նաև միջազգային հանրության տրամադրությունները: «Հույս ունեմ, որ մեր միջազգային բոլոր գործընկերները, բարեկամ երկրները համարժեք կարձագանքեն այս գործողություններին, դա մեզ համար շատ կարևոր է»,- ընդգծեց Հայրապետյանը: \nՆա նշեց, որ հայկական կողմը հակված է խնդիրը լուծել խաղաղ բանակցությունների միջոցով՝ դուրս մղելով հակառակորդին իրենց զբաղեցրած դիրքերից, որով նրանք խախտել են ՀՀ սուվերեն տարածքը: \n"
}