{
    "title": "Ստամբուլի դատարանը ազատ է արձակել НТВ-ի աշխատակիցներին. նրանք արտաքսվել են Թուրքիայից |hetq.am|",
    "text": "hetq.am: Դեկտեմբերի 3-ին Ստամբուլում ձերբակալված ռուսական НТВ հեռուստաընկերության աշխատակիցները քաղաքային դատարանի որոշմամբ ազատ են արձակվել։ Այդ մասին գրում է РИА Новости-ն։\nԳործակալության զրուցակցի տվյալներով՝ օպերատոր Իվան Մալիշկինը և թղթակից Ալեքսեյ Պետրուշկոն առաջիկայում կարտաքսվեն Թուրքիայից։ Իր հերթին ռուսական НТВ հեռուստաընկերությունը հայտարարել է, որ դատախազը հրաժարվել է ռուս լրագրողներին մեղադրանք առաջադրելուց։ Ավելի ուշ պարզ է դարձել, որ Պետրուշկոն և Մալիշկինը գիշերային թռիչքով արդեն իսկ ժամանել են Մոսկվա։\nՄալիշկինը և Պետրուշկոն ձերբակալվել էին դեկտեմբերի 3-ին՝ անօդաչու թռչող սարքավորումների արտադրությամբ զբաղվող Baykar Savunma ընկերության մոտ կատարած նկարահանումների համար։\n"
}