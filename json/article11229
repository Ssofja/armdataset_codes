{
    "title": "«Սոցիալ-իրավական հավասարություն» կուսակցության հիմնադիր համագումարը հետաձգվել է",
    "text": "Պաշտոնական հրապարակումների azdarar.am կայքում հայտարարություն էր տեղադրված, ըստ որի` այսօր` 18:30-ին, պետք է տեղի ունենար «Սոցիալ-իրավական հավասարություն» կուսակցության հիմնադիր համագումարը:\nՀամագումարը, սակայն, հետաձգվեց: Ստեղծվելիք կուսակցության հիմնադիրներից Արմենուհի Գևորգյանը Infocom-ի հետ զրույցում հայտնեց, որ համագումարը հետաձգվել է տեխնիկական խնդիրների պատճառով. հիմնադիրներից մի քանիսը Կապանում են, պետք է գային Երևան, սակայն չեն կարողացել:\nԱրմենուհի Գևորգյանի փոխանցմամբ` «Սոցիալ-իրավական հավասարություն» կուսակցության հիմնադիր համագումարն առաջիկայում տեղի կունենա:\nՀիշեցնենք` մի քանի օր առաջ չէր կայացել «Արև սոցիալիստական» կուսակցության հիմնադիր համագումարը, իսկ «Անկախության սերունդ» կուսակցության հիմնադիր համագումարը հետաձգվել էր:\n"
}