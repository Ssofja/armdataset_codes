{
    "title": "Անդրկովկասը կարող է դառնալ միջազգային ահաբեկչական կազմակերպությունների նոր կենտրոն․ ՌԴ ԱՀԾ տնօրեն Սերգեյ Նարիշկին",
    "text": "Ռուսաստանի արտաքին հետախուզական ծառայության (ԱՀԾ) տնօրեն Սերգեյ Նարիշկինը մտահոգված է Լեռնային Ղարաբաղում  զինված հակամարտության համատեքստում Կովկասը ահաբեկչական կազմակերպությունների անդամների ցատկահարթակ դարձնելու հնարավորությունից: Այս մասին ասվում է ԱՀԾ-ի ղեկավարի հայտարարության մեջ, որը հրապարակել է ТАСС-ը։\n«Ղարաբաղում զինված առճակատման բռնկումը մագնիսի պես ներգրավում է տարբեր տեսակի միջազգային ահաբեկչական կառույցների զինյալների»,- ընդգծեց Նարիշկինը: \n«Մեզ  չի կարող չմտահոգել այն, որ Անդրկովկասը կարող է դառնալ միջազգային ահաբեկչական կազմակերպությունների նոր կենտրոն, որտեղից գրոհայինները հետագայում կարող են ներթափանցել Ադրբեջանին և Հայաստանին հարող պետություններ, այդ թվում նաև Ռուսաստան», - շեշտեց նա:\nԱՀԾ-ի նախագահը հայտարարել է, որ ըստ ԱՀԾ-ում առկա տեղեկատվության՝ Մերձավոր Արևելքում կռվող միջազգային ահաբեկչական կազմակերպությունների վարձկանները,  ինչպիսիք են «Ջեհբաթ ան-Նուսրան» (արգելված է Ռուսաստանի Դաշնությունում), «Ֆիրկատ ալ-Համզան», «Սուլթան Մուրադը», ինչպես նաև քրդական ծայրահեղական խմբավորումները, ակտիվ ընդգրկվում են կոնֆլիկտի մեջ։ Նա շեշտեց, որ խոսքը հարյուրավոր և նույնիսկ հազարավոր արմատականների մասին է, որոնք հույս ունեն գումար աշխատել ղարաբաղյան նոր պատերազմում։\nԹարգմանությունը՝ Վաղինակ Ասատրյանի\n"
}