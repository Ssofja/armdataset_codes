{
    "title": "Ծիծեռնակաբերդում մոտ 180 լուսային սարք է օգտագործվել. ովքեր են հուշահամալիրի լուսային ձեւավորման գաղափարի հեղինակները |armtimes.com|",
    "text": "armtimes.com: Ծիծեռնակաբերդի լուսային ձեւավորումը, որի ականատեսը եղանք երեկ երեկոյան, հուզեց ու տպավորեց շատ քաղաքացիների: Մտահղացման հեղինակն ու իրակացնողը C-squared թիմն է: Անձրեւը, մթությունը, լուսային էֆեկտներն ու հուշահամալիրը նրանց մեջ խոր զգացմունքներ են առաջացրել: C-squared թիմի համար, այս աշխատանքը կատարելու հնարավորությունը փոքր երազանք էր, որին տարիներով են սպասել։\nԵրազանքը, որ տարիներ անց պիտի կատարվեր\nԱշխատանքը շատ պատասխանատու էր։ Այսօր մարդիկ զրկված են հուշահամալիր այցելելու հնարավորությունից, եւ անհրաժեշտ էր, որ արտակարգ իրավիճակի պայմանները չխախտվեին, միեւնույն ժամանակ ինչ-որ մի ձեւով անմեղ զոհերին հարգանքի տուրք մատուցվեր, ամեն ինչը հիշվեր, չմոռացվեր:\nԱյդ օրն առաջացած զգացողությունների, աշխատանքի ու մտահղացման մասին մեզ հետ զրույցում պատմեց C-squared-ի հիմնադիր Կառլեն Մադոյանը։ «Պարտավորեցնող, էմոցիոնալ մեծ պատասխանատվություն կար մեզ վրա, ոնց որ ստացվեց այն, ինչ ուզում էինք»,- ասաց նա։\nԵղանակն ամեն կերպ փորձել է խանգարել աշխատանքին: Ըստ Կառլեն Մադոյանի, մի քանի տասնյակ նվիրյալներ օր ու գիշեր աշխատել են՝ տեղադրել լուսային սարքերը։\nՆրա խոսքով՝ թեեւ աշխատելիս եղանակային պայմանները խանգարեցին, սակայն լույսերը միացնելուն պես՝ ավելի տպավորիչ պատկեր ստեղծվեց։\nՀետո էլ հետաքրքիր դրվագի ականատես եղան․ անձրեւի ժամանակ կարծես լույսի կաթիլներ իջնեին, շատ են տպավորվել տեսարանով։\n«Նախորդ օրը փորձի ժամանակ էլ էր դժվար, բայց շատ գեղեցիկ էր․ ամպերը կուտակված էին, կայծակ կար կողքից»,- պատմեց Կառլենն՝ ընդգծելով, որ երեկ տեղի ունեցածը ոչ ստանդարտ նախագիծ էր, որ, փառք Աստծո, իրականացավ։\nՄտահղացման հեղինակը Կարեն Վարդանյանն է։ C-squared-ն այն ցանկանում էր դեռեւս 2015 թվականին իրագործել՝ Հայոց ցեղասպանության հարյուրամյակի տարելիցին: Տարիներ առաջ չի հաջողվել իրագործել ու թիմակիցների համար երազանք է դարձել, ու վերջապես ստացվեց այն իրականացնել։\nՇարունակությունը՝ armtimes.com կայքում։\n"
}