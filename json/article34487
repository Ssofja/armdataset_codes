{
    "title": "Ռուսաստանը ռազմական ուժեր կտեղակայի Սիրիայի հյուսիսում |shantnews.am|",
    "text": "shantnews.am: Ռուսաստանը 276 ռազմական ոստիկան ու թվով 33 զինտեխնիկա կտեղակայի թուրք-սիրիական սահմանային հատվածում: Այս մասին հայտնում է РИА Новости-ն՝ վկայակոչելով ՌԴ պաշտպանության նախարարության աղբյուրին:\nԱղբյուրի փոխանցմամբ՝ այս որոշումը պայմանավորված է Սիրիայի հյուսիսում նոր իրավիճակի առաջացմամբ:\nՀաղորդվում է, որ Սիրիայի հյուսիսում ներկայում ռազմական գործողություններ չեն ընթանում: Աղբյուրի խոսքով՝ մինչ այդ ռուսական ռազմական ոստիկանական ուժեր են շարժվել թուրք-սիրիական սահմանի ուղղությամբ: Այս ուժերի միջոցով իրականացվելու է քրդական ուժերի դուրսբերումը Սիրիայի հյուսիսից:\nԴրանից հետո երկու երկրները կսկսեն իրականացնել Սիրիայի հյուսիսային տարածքի՝ նախապես որոշված հատվածների վերահսկողությունը:\n"
}