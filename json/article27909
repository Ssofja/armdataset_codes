{
    "title": "Եվս մեկ քրեական գործ՝ վարձկանության դեպքի առթիվ․ ԱՀ քննչական կոմիտե",
    "text": "Եվս մեկ քրեական գործ՝ վարձկանության դեպքի առթիվ, տեղեկացնում է ԱՀ քննչական կոմիտեն։\nՍույն թվականի սեպտեմբերի 28-ին տեղեկատվություն էինք տարածել միջազգային իրավունքի նորմերի կոպտորեն խախտմամբ ագրեսիվ պատերազմ սանձազերծելու դեպքի առթիվ, որի նախաքննությունը հանձնարարվել էր քննչական խմբին, որն էլ ձեռնամուխ է եղել անհետաձգելի քննչական և դատավարական գործողությունների կատարմանը:Ի հավելումն նշված տեղեկատվության ԱՀ քննչական կոմիտեում հարուցվել է ևս մեկ քրեական գործ՝ վարձկանության դեպքի առթիվ:ԱՀ քննչական կոմիտեի նախագահ Իգոր Գրիգորյանի որոշմամբ ձևավորված քննչական խումբը իրականացնում է անհետաձգելի և լայնածավալ քննչական գործողություններ: Յուրաքանչյուր քննչական գործողության կարևորությամբ պայմանավորված՝ նախաքննությունը իրականացվում է լրիվ, բազմակողմանի և օբյեկտիվ:\n"
}