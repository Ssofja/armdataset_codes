{
    "title": "ԵՄ-ն ներգաղթյալների մուտքը Եվրոպա կասեցնելու նպատակով Թուրքիային հավելյալ 3 միլիարդ եվրո կհատկացնի. Ուրսուլա ֆոն դեր Լյայեն",
    "text": "Եվրահանձնաժողովի նախագահ Ուրսուլա ֆոն դեր Լյայենը հայտնել է, որ Եվրամիությունը Թուրքիային 3 միլիարդ եվրո է խոստացել՝ 4 միլիոն փախստականներին երկրում պահելու համար, հայտնում է Եվրոպական հանձնաժողովի պաշտոնական կայքը։«Ապագայում մենք նախատեսում ենք լրացուցիչ 3 միլիարդ եվրո հատկացնել Թուրքիային՝ մինչև 2024 թվականը փախստականներին աջակցելու համար։ Բացի այդ, մենք կօգնենք Թուրքիային ներգաղթն իր արևելյան սահմանին կառավարելու համար», - հայտնել է Եվրահանձնաժողովի նախագահը Բրյուսելում կայացած Եվրոպական խորհրդի գագաթնաժողովից հետո:2016 թվականին Թուրքիան և ԵՄ-ն համաձայնության էին եկել սիրիացի փախստականների մուտքը Հունաստան կասեցնելու համար։ Համաձայնագրի համաձայն՝ ԵՄ-ն խոստացել էր երկու մասով 6 միլիարդ եվրոյի օգնություն տրամադրել Թուրքիային, որոնք պետք է օգտագործվեին ներգաղթյալներին օգնելու նախագծերի համար:\n"
}