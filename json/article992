{
    "title": "ԱՄՆ-ի Պետդեպարտամենտն իր ծառայողներին կարգադրել է հեռանալ Մյանմայից |armenpress.am|",
    "text": "armenpress.am: Պետդեպարտամենտը մարտի 30-ին ամերիկացի դիվանագետներին եւ նրանց ընտանիքներին կարգադրել Է հեռանալ Մյանմայից զինվորական հեղաշրջման պատճառով, որը երկրում տեղի Է ունեցել փետրվարի 1-ին:\nՄիացյալ Նահանգների արտաքին քաղաքական գերատեսչությունում կարծում են, որ փետրվարին սկսված բողոքները զինվորականների իշխանության դեմ կշարունակվեն: Փետրվարի 14-ին Պետդեպարտամենտը պետական ծառայողներին թույլ Էր տվել կամավոր հեռանալ Մյանմայից:\nԱյժմ դա պարտադիր պայման Է: Մնալ կարող են սոսկ այն դիվանագետները, որոնց աշխատանքը չափազանց անհրաժեշտ Է:\nՊետդեպարտամենտը նաեւ ԱՄՆ-ի քաղաքացիներին խորհուրդ Է տվել խուսափել Մյանմա ուղեւորություններից քաղաքացիական անկարգությունների եւ զինված բռնության սրման պատճառով: Մյանմայում փետրվարի 1-ին զինվորականները մեկ տարով արտակարգ դրություն են սահմանել եւ կալանավորել երկրի քաղաքացիական ղեկավարությանը՝ դա բացատրելով նոյեմբերին կայացած ընտրություններում ընդգրկուն կեղծումներով:\nԶինված ուժերը կազմել են նախարարների նոր կաբինետ: Զինվորականների գործողությունները հարուցել են բողոքների աիք, որոնք զինվորական վարչակարգը դաժանորեն ճնշում Է, հաղորդել Է INTERFAX.RU գործակալությունը:\n"
}