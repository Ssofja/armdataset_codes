{
    "title": "Պայմանավորվածություն է ձեռք բերվել բնակավայրերում կատարել հումանիտար աշխատանքներ",
    "text": "Արցախի ԱԻ պետական ծառայության տնօրեն գեներալ-մայոր Կարեն Սարգսյանն այսօր ընդունել է Ռուսաստանի Դաշնության Արտակարգ իրավիճակների նախարարության փրկարարական կազմավորումների դեպարտամենտի տնօրեն գեներալ-լեյտենանտ Իգոր Կուտրովսկուն և ՌԴ ԱԻՆ միջազգային գործունեության դեպարտամենտի տնօրեն գեներալ-լեյտենանտ Վլադիմիր Սոլովյովին: Այս մասին հյատնում է ԱՀ ԱԻՊԾ-ն։\nՀանդիպմանը, որին ներկա է եղել նաև ԱՀ առողջապահության նախարար Արարատ Օհանջանյանը, քննարկվել են փրկարարական և առողջապահության ոլորտներին առնչվող մի շարք հարցեր:\nՆաև պայմանավորվածություն է ձեռք բերվել համատեղ ուժերով առաջիկա օրերին Ստեփանակերտում և մյուս բնակավայրերում կատարել հումանիտար աշխատանքներ, միտված՝ խաղաղ բնակչության անվտանգ կենսապահովմանը:\n"
}