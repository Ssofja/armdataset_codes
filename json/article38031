{
    "title": "Լեռնային Ղարաբաղ են տեղափոխվում ռուս սակրավորներ․ ՏԱՍՍ\r\n\r\n |factor.am|",
    "text": "factor.am: Ռուսաստանի Դաշնության Պաշտպանության նախարարությունը հայտնում է, որ Ուլյանովսկ-Վոստոչնի օդանավակայանից Իլ-76 բեռնատար օդանավերով Լեռնային Ղարաբաղ են տեղափոխվել զինվորականներ, հատուկ սարքավորումներ, ինչպես նաև  Կենտրոնական ռազմական շրջանի խաղաղապահ բրիգադի ինժեներասակրավորական  ստորաբաժանման հատուկ սարքավորումները: Այս մասին ասվում է գերատեսչության տարածած հաղորդագրության մեջ, փոխանցում է ՏԱՍՍ-ը: «Սակրավորները կկատարեն ինժեներական հետախուզության, տեղանքի, ճանապարհների և օբյեկտների ականազերծման աշխատանքներ, ինչպես նաև կապահովեն մատակարարման և տարհանման ուղիների պատրաստումը և պահպանումը, ջրի մաքրումը և այլ ինժեներական առաջադրանքներ», – ասված է հայտարարության մեջ:Բացի այդ, ծառայողական շներ կօգտագործվեն պայթյունավտանգ իրերի հայտնաբերման և որոնման համար:\n"
}