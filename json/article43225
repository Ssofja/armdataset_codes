{
    "title": "ՍԴ-ն վերսկսել է գործի վարույթը ՀՀ նախագահի դիմումի հիման վրա",
    "text": "ՀՀ նախագահ Արմեն Սարգսյանի դիմումի հիման վրա «Զինվորական ծառայության և զինծառայողի կարգավիճակի մասին» օրենքի` Սահմանադրությանը համապատասխանելու վերաբերյալ նիստ է կայացել։\nՍահմանադրական դատարանը որոշել է գործի վարույթը վերսկսել, նոր դատավոր նշանակել. նիստը տեղի կունենա հուլիսի 27-ին։\nԱրմեն Սարգսյանի դիմումը վերաբերում է Մայր օրենքի 40-րդ հոդվածի 3-րդ մասին, այն է՝ Պայմանագրային զինծառայողը զինվորական պաշտոնից ազատվում է ատեստավորման արդյունքով զբաղեցրած պաշտոնին չհամապատասխանելու կամ կարգապահական տույժի կարգով։\nՍարգսյանի դիմումի պատճառ էր դարձել Գլխավոր շտաբի արդեն նախկին պետ Օնիկ Գասպարյանին պաշտոնից ազատելու Նիկոլ Փաշինյանի որոշումը։\nԵրկրի նախագահը չէր ստորագրել վարչապետի առաջարկը և սահմանված ժամկետում չէր դիմել Սահմանադրական դատարան, ինչի արդյունքում որոշումը մտել էր ուժի մեջ:\n"
}