{
    "title": "Ռոբերտ Քոչարյանի և մյուսների գործով դատական նիստը հետաձգվեց՝ Սեյրան Օհանյանի վատառողջ լինելու պատճառով |tert.am|",
    "text": "tert.am: Սահմանադրական կարգի ենթադրյալ տապալման գործով նիստը կրկին հետաձգվեցԵրևանի ընդհանուր իրավասության դատարանը (Շենգավիթի նստավայր), դատավոր Աննա Դանիբեկյանի նախագահությամբ, այսօր մեկ շաբաթով հետաձգեց սահմանադրական կարգի ենթադրյալ տապալման գործով նիստը։\nՆիստին ներկա չէր պաշտպանության նախկին նախարար Սեյրան Օհանյանը։ Վերջինիս պաշտպան Կարեն Մեժլումյանը տեղեկացրեց, որ նա վատառողջ է։\nՀաշվի առնելով, որ առանց դատավարության մասնակից Սեյրան Օհանյանի լսումները չեն կարող շարունակվել, նիստը հետաձգվեց մինչև մարտի 16-ը՝ ժամը 13։00։\n"
}