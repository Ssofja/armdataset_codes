{
    "title": "Մինչ օրս, հիվանդության տարածումն ու զարգացումը պայմանավորված է եղել մարդուց մարդ փոխանցմամբ․ ՄԱԿ-ի Պարենի և գյուղատնտեսության կազմակերպություն |hetq.am|",
    "text": "hetq.am: Թեև շարունակվում են շահարկումները նոր կորոնավիրուսի կենդանական ծագման հավանականության մասին (SARS-COV-2), մինչ օրս, հիվանդության տարածումն ու զարգացումը պայմանավորված է եղել մարդուց մարդ փոխանցմամբ:\n\nՉկա որևէ ապացույց, որ շները դեր են խաղում COVID-19-ի տարածման գործում: Որպես ընդհանուր կանոն՝ ցանկացած տեսակի կենդանիների հետ շփվելուց առաջ և հետո ձեռքերը պետք է լվանալ:\nԱռողջապահության համաշխարհային կազմակերպությունը (ԱՀԿ) այս համաճարակի բռնկման պատճառով մարդու առողջությանն առնչվող տեղեկատվության տարածման իրավասու մարմինն է և առաջնային աղբյուրը:\nԱռողջ անասունի միսը, որը լավ եփված է, անվտանգ է օգտագործման համար:\nՄարդիկ չպետք է մորթեն, վաճառեն, կամ սպառեն այն վայրի կամ ընտանի կենդանիների միսը, որոնք հիվանդ են կամ մահացել են անհայտ պատճառներից: Չպետք է օգտագործել վայրի կենդանիների հում միս կամ այնպիսի ուտեստներ, որոնք պարունակում եմ վայրի կենդանու չեփած արյուն: Նման դեպքերում մեծ վտանգ կա վարակվելու բազմաթիվ հիվանդություններով:\nԿենդանիների ցանկացած արտասովոր հիվանդություն կամ մահացության դեպք պետք է հաղորդվի կենդանիների առողջությամբ զբաղվող համապատասխան մարմիններին:\nԱզգային, տարածաշրջանային և միջազգային մակարդակներում ՊԳԿ-ն՝ արտակարգ իրավիճակների համակարգման խմբի միջոցով, ամբողջությամբ ներգրավված է բազմաոլորտային համակարգան գործում:\nՊԳԿ-ն համագործակցում է իր գործընկերների հետ` օգնելու անդամ երկրներին և հետազոտողներին բացահայտել վիրուսի կենդանիների կողմից որպես հավանական կրողներին և նվազեցնելու դրա տարածումը մարդկանց վրա:\n\nԱվելի մանրամասն այն մասին, թե ինչ է անում ՊԳԿ-ն COVID-19-ի կանխարգելման գործում, այցելեք ՊԳԿ պաշտոնական կայքէջ այստեղ։\n"
}