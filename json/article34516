{
    "title": "Դպրոցների անձնակազմը՝ շուրջ 30 հազար հոգի, կորոնավիրուսի թեստ կհանձնի\r\n |factor.am|",
    "text": "factor.am: Դպրոցների անձնակազմը՝ շուրջ 30 հազար հոգի, մինչ դասերի մեկնարկը կորոնավիրուսի թեստ կհանձնի: Factor.am-ին Առողջապահության նախարարությունից փոխանցեցին, որ թեստավորման գործընթացը մեկնարկել է սեպտեմբերի 7-ից:\nԱռողջապահության նախարարությունը գրություն է ուղարկել Երևանի քաղաքապետարան և մարզպետարաններ, որպեսզի իրենց ենթակայության ներքո գտնվող դպրոցների անձնակազմի թեստավորումը կազմակերպեն: Ուսուցիչները կթեստավորվեն մոտակա պոլիկլինիկաներում՝ ըստ նախապես կազմված ժամանակացույցի:\nՆախքան դպրոցների գործունեության մեկնարկը՝ դպրոցի անձնակազմի (մանկավարժական և վարչական) թեստավորման մասին օգոստոսի 22-ին Facebook սոցցանցի իր էջում տեղեկացրել էր Կրթության, գիտության, մշակույթի և սպորտի փոխնախարար Ժաննա Անդրեասյանը։ \n"
}