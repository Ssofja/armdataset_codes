{
    "title": "Թուրքիայի արտգործնախարար. «Եթե ԵՄ-ն Թուրքիայի դեմ քայլեր ձեռնարկի, ապա դրա պատասխանը կտանք» |ermenihaber.am|",
    "text": "ermenihaber.am։ Թուրքիայի արտգործնախարար Մևլյութ Չավուշօղլուն անդրադարձել է ԵՄ-ի` Թուրքիայի դեմ որոշակի պատժամիջոցներ կիրառելու վերաբերյալ հայտարարությանը:\nԱվելի վաղ «Reuters» պարբերականը գրել էր, որ ԵՄ-ն պատրաստվում է մի շարք պատժամիջոցներ կիրառել այն պատճառով, որ Թուրքիան Կիպրոսի բացառիկ տնտեսական գոտում հորատման աշխատանքներ է իրականացնում:\nՉավուշօղլուն այս կապակցությամբ հայտարարել է, որ եթե ԵՄ-ն Թուրքիայի դեմ քայլեր ձեռնարկի, ապա դրանք կարող են հակառակ ազդեցություն ունենալ:Թուրքիայի արտգործնախարարը նշել է, որ ոչ միայն կհակադարձեն ԵՄ-ի կողմից ձեռնարկվելիք քայլերին, այլև Կիպրոսում ավելի կընդլայնեն իրենց աշխատանքները և այդ հարցում չեն երկմտի:\nՉավուշօղլուն պաշտպանել է Թուրքիայի «իրավունքը» Կիպրոս կղզու շրջակայքում և հավելել, որ ոչ ոք իրավունք չունի միջամտելու Թուրքիայի աշխատանքներին:\n"
}