{
    "title": "Համավարակի պատճառով Թուրքիայի տնտեսությունը ռեկորդային անկում է գրանցել |tert.am|",
    "text": "tert.am: 2020 թվականի երկրորդ եռամսյակում Թուրքիայի տնտեսությունն ամենամեծ անկումն է գրանցել 1998 թվականից ի վեր: Այս մասին տեղեկացնում է «Անադոլու» գործակալությունը` հղում տալով Թուրքիայի ֆինանսների նախարար Բերաթ Ալբայրաքի ներկայացրած տվյալներին:\nԸստ նախարարի ներկայացրած տվյալների՝ Թուրքիայի տնտեսությունը 2020 թվականի ապրիլ-հունիս ամիսներին կրճատվել է 9,9%-ով:\n«Մենք գիտեինք, որ մեզ վրա կզգանք հարյուրամյակի ամենաճգնաժամային համավարակի հետևանքները, որոնք երկրորդ եռամսյակում հանգեցրել են աշխարհի շատ երկրների տնտեսական ցուցանիշների անկմանը»,-հայտարարել է Ալբայրաքը:\nՄիևնույն ժամանակ, թուրք նախարարը բավականին լավատես է և հայտարարել է, որ Թուրքիայի տնտեսությունը գտնվում է ամուր հիմքերի վրա:\n"
}