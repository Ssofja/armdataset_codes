{
    "title": "Բաքուն և Թբիլիսին կդառնան քույր քաղաքներ |azatutyun.am|",
    "text": "azatutyun.am: «Ազերթաջ» լրատվական գործակալության փոխանցմամբ, Ադրբեջանի և Վրաստանի մայրաքաղաքներ Բաքուն և Թբիլիսին առաջիկայում կդառնան քույր քաղաքներ:\n«Հռչակագրի նախագիծը գրեթե պատրաստ է: Մեր քաղաքապետարանը շատ է հետաքրքրված Բաքվի հետ կապերն ընդարձակելով, դա բարեկամական, եղբայրական երկրի մայրաքաղաք է, մեր հարաբերությունները պետք է հասցնենք որակական նոր մակարդակի», - ասել է Թբիլիսիի փոխքաղաքապետ Անդրեյ Բասիլայան:\nԲաքուն և Թբիլիսին գործընկեր քաղաքներ են դարձել 1997 թվականին, իսկ դեռ ԽՍՀՄ օրոք՝ 1952 թվականին, քույր քաղաքներ են դարձել Սումգայիթը և Ռուսթավին:\n"
}