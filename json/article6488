{
    "title": "Արցախում ժամը 17:00–ի դրությամբ նախագահական ընտրություններին մասնակցել է ընտրողների 37,5%–ը\r\n\r\n |armenpress.am|",
    "text": "armenpress.am: Արցախի Հանրապետության նախագահական ընտրությունների երկրորդ փուլին ապրիլի 14-ի, ժամը 17:00–ի դրությամբ` մասնակցել է ընտրելու իրավունք ունեցող քաղաքացիների 37,5%–ը։ Այս մասին հրավիրված մամուլի ասուլիսի ընթացքում ասաց Արցախի Հանրապետության կենտրոնական ընտրական հանձնաժողովի նախագահի տեղակալ Եղիշե Արզումանյանը։\n«Ապրիլի 14-ի, ժամը 17։00–ի դրությամբ` ընտրություններին մասնակցել է 38 հազար 839 ընտրող կամ ընտրելու իրավունք ունեցող քաղաքացիների 37,5%–ը»,– ասաց Արզումանյանը։\nԿԸՀ նախագահի տեղակալը ներկայացրեց քվեարկության ընթացքն ըստ շրջանների.\nՍտեփանակերտում քվեարկել է 10616 քաղաքացի, որը կազմում է ընտրելու իրավունք ունեցողների 27,2%–ը, Ասկերան` 5522 ընտրող կամ 46,3%–ը, Հադրութ` 4237 ընտրող կամ 49,7%–ը, Մարտակերտ` 5601 ընտրող կամ ընտրողների 43%–ը, Մարտունի` 7305 ընտրող կամ ընտրողների 42,4%–ը, Շահումյան` 887 ընտրող կամ 42,2%–ը, Շուշի` 1551 ընտրող կամ ընտրողների 39,5%–ը, Քաշաթաղ` 2973 ընտրող կամ ընտրողների 41,9%–ը։\nԵրևանում Հայաստանի Հանրապետությունում Արցախի Հանրապետության մշտական ներկայացուցչությունում քվերակել է 147 ընտրող կամ ընտրողների 17,7%–ը։\n"
}