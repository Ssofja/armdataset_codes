{
    "title": "Քոչարյանի պաշտպանները միջնորդեցին դատարան հրավիրել Գագիկ Հարությունյանին և մի շարք դատավորների |factor.am|",
    "text": "factor.am: Ռոբերտ Քոչարյանի փաստաբանն այսօրվա դատական նիստին միջնորդեց լրացնել դատակոչի ցուցակը։ Փաստաբան Հայկ Ալումյանն առաջարկեց ցուցակի մեջ ներառել հիմա արդեն ՍԴ նախկին նախագահ Գագիկ Հարությունյանին և ՍԴ մի շարք դատավորների՝ Հրանտ Նազարյանին, Վլադիմիր Հովհաննիսյանին, Ֆելիքս Թոխյանին և Կիմ Բալայանին, որոնք քննել են նախագահի թեկնածուներ Տիգրան Կարապետյանի ու Լևոն Տեր-Պետրոսյանի բողոքները: Փաստաբանի խոսքով՝ նրանք կարող են գործի համար կարևոր տեղեկություններ հայտնել, մասնավորապես՝ Ռոբերտ Քոչարյանին ներկայացված մեղադրանքի շրջանակում ՍԴ-ի վրա ենթադրվող ճնշման վերաբերյալ: Փաստաբանը նաև միջնորդեց դատարան հրավիրել Սամվել Մայրապետյանին, որը կարող է կարևոր տեղեկություններ հայտնել մեղադրանքի մյուս մասով: Պաշտպանության նախկին նախարար Միքայել Հարությունյանի հրավերը, որը ստորագրել է մեղադրանքի համար կարևոր 0038 հրամանը: Մեկնաբանելով այն հարցը, որ թվարկվածներից ոմանք անցնում են այլ կարգավիճակով, փաստաբանը նշեց, որ նրանց կարող են հարցաքննել ցանկացած կարգավիճակով, այդ թվում՝ այն, որով անցնում են:\n"
}