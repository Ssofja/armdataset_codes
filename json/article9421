{
    "title": "Իրանը կորոնավիրուսի դեմ նոր պատվաստանյութ է ներկայացրել |tert.am|",
    "text": "tert.am: Իրանական «Ռազի» պատվաստանյութի  և շիճուկի հետազոտական ինստիտուտը ներկայացրել է իր առաջին պատվաստանյութը կորոնավիրուսի դեմ, որն ստացել էRazi Covo-Pars անվանումը:\nԻնչպես հաղորդում է «Մեհր» գործակալությունը, միջոցառմանը, որի ժամանակ ներկայացվել է դեղամիջոցը, ներկա է եղել երկրի գյուղատնտեսության նախարար Քազեմ Խավազին, որը շնորհավորել է իր ժողովրդին նոր գիտական ձեռքբերման առթիվ:\n«Պատվաստանյութը ստեղծվել է իրանցի բժիշկների, դեղագետների, անասբաբույժների և քիմիկոսների հատուկ խմբի կողմից և ամբողջովին համապատասխանում է Առողջապահության համաշխարհային կազմակերպության ցուցումներին: Հուսով ենք հաջողությամբ ավարտել կլինիկական փորձարկումների առաջին և երկրորդ փուլերը, որոնք կմեկնարկեն վաղը»,- ասել է նախարարը:\n"
}