{
    "title": "Իտալիայում մեկ օրում կորոնավիրուսից մոտ 800 մարդ է մահացել. Բորելի\r\n |tert.am|",
    "text": "tert.am: Իտալիայում նոր տեսակի կորոնավիրուսով պայմանավորված հիվանդութունից մահացածների թիվը մեկ օրում կազմել է մոտ 800 մարդ: Ինչպես հայտնում է ТАСС գործակալությունը, այս մասին շաբաթ հայտնել է Քաղպաշտպանության վարչության ղեկավար Անջելո Բորելին:\nՎերջինիս խոսքով՝ սա նոր հակառեկորդ է երկրում կորոնավիրուսի համաճարակի բռնկումից ի վեր, մահացության դեպքերի ընդհանուր թիվը հասել է 4825 մարդու:\n«Ցավոք, այսօր 793 մահ է գրանցվել մեզ մոտ: Սակայն ուզում եմ ընդգծել, որ մենք չենք տարանջատում «կորոնավիրուսով» մահացածներին և «կորոնավիրուսից» մահացածներին»,- ասել է Բորելին: Երկրի ողջ տարածքում վարակվածների թիվը ներկա պահին կազմում է 42 681 մարդ, որը 4871-ով ավելին է նախորդ օրվանից: Ապաքինվածների թիվը գերազանցել է 6000-ը:\n"
}