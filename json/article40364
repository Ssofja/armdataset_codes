{
    "title": "Իրանն անպատասխանատու է որակել միջուկային ծրագրի ընդլայնման վերաբերյալ եվրոպական երկրների քննադատությունը |1lurer.am|",
    "text": "1lurer.am: Իրանը խիստ քննադատել է Իսլամական Հանրապետության միջուկային ծրագրի ընդլայնման գործընթացով մտահոգված եվրոպական երեք երկրների՝ Ֆրանսիայի, Գերմանիայի ու Մեծ Բրիտանիային հայտարարությունը: Այս մասին տեղեկացնում է Al Jazeera-ն:\nԻրանի արտգործնախարարության խոսնակը եվրոպական երկրների քննադատությունն անպատասխանատու է որակել:\nԻրանական կողմը պնդում է, որ Իսլամական Հանրապետության խաղաղ նպատակներով իրականացվող միջուկային ծրագիրը միջազգային օրենքի շրջանակում է:\nԱվելի վաղ Ֆրանսիան, Գերմանիան ու Մեծ Բրիտանիան հայտարարել էին, որ խիստ մտահոգված են Իրանի՝ միջուկային ծրագրի գործընթացի վերսկսումով:\n"
}