{
    "title": "ԵՄ-ն Լեռնային Ղարաբաղում անհապաղ հրադադարի կոչ է արել |factor.am|",
    "text": "factor.am: Եվրամիությունը ԼՂ հակամարտության կողմերին անհապաղ հրադադարի կոչ է անում։ Այս մասին հայտարարել է ԵՄ արտաքին գործերի և անվտանգության քաղաքականության հարցերով գերագույն հանձնակատար Ժոզեպ Բորելը։\nՆա նշել է, որ սեպտեմբերի 27-ին շփման գծում իրավիճակի սրումը հանգեցրել է զինվորականների և քաղաքացիական բնակչության շրջանում զոհերի՝ ԵՄ անունից կոչ անելով դադարեցնել ռազմական գործողություններն ու խստորեն հետևել հրադադարի ռեժիմը։\n«Անհրաժեշտ է անհապաղ վերականգնել ԼՂ հակամարտության կարգավորման շուրջ բանակցությունները՝ ԵԱՀԿ Մինսկի խմբի համանախագահների հովանու ներքո»,- ընդգծել է Ժոզեպ Բորելը։\n"
}