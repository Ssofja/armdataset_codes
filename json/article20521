{
    "title": "Բեյրութի նավահանգստի շրջանում ավելի քան 4 տոննա ամոնիումի նիտրատ է հայտնաբերվել |tert.am|",
    "text": "tert.am: Լիբանանյան բանակի զինծառայողները մայրաքաղաք Բեյրութի նավահանգստի մուտքի մոտ գտնվող մաքսային պահեստում ավելի քան 4 տոննա ամոնիումի նիտրատ են հայտնաբերել:\nԻնչպես փոխանցում է ТАСС գործակալությունը, այս մասին հինգշաբթի հայտնել է արաբական երկրի բանակի մամլո ծառայությունը:\n«Ինժեներական ուժերի հատուկ ստորաբաժանումները մաքսային վարչության խնդրանքով նավահանգստի տարածքից դուրս՝ մուտքի մոտ գտնվող պահեստում պահվող նյութերի ստուգում են անցկացրել, ինչի արդյունքում 4 տոննա 350 կգ ամոնիումի նիտրատ է հայտնաբերվել», - ասվում է հաղորդագրության մեջ:\nՆշվում է նաև, որ զինվորականները նախազգուշական միջոցառումներ են ձեռնարկել, կազմակերպվում է քաղաքից պարկերի դուրս բերման գործընթացը:\n"
}