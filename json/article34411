{
    "title": "ԱՄՆ-ը ցանկանում Է ստիպել Իրանին՝ բանակցություններ վարել նոր համապարփակ համաձայնագրի շուրջ. Պետդեպ |armenpress.am|",
    "text": "armenpress.am: Վաշինգտոնը մտադիր Է շարունակել ճնշումը Թեհրանի վրա, որպեսզի ստիպի Իրանի իշխանություններին բանակցություններ վարել նոր համապարփակ համաձայնագիր կնքելու շուրջ, որը կխոխարինի իրանական միջուկային ծրագրի վերաբերյալ Գործողությունների համատեղ համապարփակ ծրագրին: Այդ մասին մայիսի 29-ին լրագրողների համար կազմակերպված հերթական բրիֆինգի ընթացքում հայտարարել Է ԱՄՆ-ի Պետդեպարտամենտի մամուլի ծառայության ղեկավար Մորգան Օրտեգուսը:«Մենք կշարունակենք առավելագույն ճնշում գործադրել իրանական ռեժիմի վրա, որպեսզի նրան զրկենք քայքայիչ արտաքին քաղաքականություն վարելու միջոցներից եւ ստիպել նրան՝ բանակցություններ վարել նոր համապարփակ համաձայնագրի շուրջ, որը կվերաբերեր նրա գործելակերպի բոլոր ասպեկտներին»,- ասել Է նա: Ինչպես նախօրյակին հայտնել Է «Ալ Մայադին» հեռուստաալիքը, Իրանի նախագահ Հասան Ռոուհանին չի բացառել ԱՄՆ-ի հետ բանակցությունների հնարավորությունը, եթե Վաշինգտոնը չեղարկի Թեհրանի նկատմամբ սահմանված պատժամիջոցները եւ հրաժարվի Իրանին ճնշելու քաղաքականությունից:«Ցանկացած ժամանակ, երբ նրանք կդադարեցնեն ճնշել իրանական ազգին, կհրաժարվեն իրենց պատժամիջոցներից եւ հանձնառու կլինեն իրենց պարտավորություններին, նրանք կարող են վերադառնալ բանակցությունների սեղանի շուրջը, որը նրանք են լքել, այդ ճանապարհը նրանց համար փակ չԷ»,-ասել Է Ռոուհանին: Մինչդեռ ավելի ուշ Իրանի հոգեւոր առաջնորդ եւ եւ ղեկավար այաթոլլ Ալի Խամենեին հայտարարել Է, որ Վաշինգտոնի հետ բանակցությունները, իր կարծիքով, բչինչ չեն տալիս, բացի վնասից, հաղորդել Է ՏԱՍՍ-ը:\n"
}