{
    "title": "Մեծ Բրիտանիայի վարչապետ Բորիս Ջոնսոնը հեռախոսազրույցներ է ունեցել ՄԱԿ-ի գլխավոր քարտուղարշի և ԱՀԿ գլխավոր տնօրենի հետ",
    "text": "Երեկ երեկոյան Մեծ Բրիտանիայի վարչապետ Բորիս Ջոնսոնը հեռախոսազրույցներ է ունեցել ՄԱԿ-ի գլխավոր քարտուղար Անտոնիո Գուտերիշի և ԱՀԿ գլխավոր տնօրեն Թեդրոս Ադհանոմ Գեբրեյեսուսի հետ։\nԵրկու հեռախոսազրույցի ժամանակ էլ վարչապետը հաստատել է Մեծ Բրիտանիայի աջակցությունը կորոնավիրուսի դեմ միջազգային պայքարին և ՄԱԿ-ի ու ԱՀԿ-ի ջանքերին՝ համակարգելու համավարակի դեմ համաշխարհային արձագանքը։\nՎարչապետ Ջոնսոնն ու ԱՀԿ գլխավոր տնօրեն Գեբրեյեսուսը նաև ընդգծել են անկախ հետաքննության կարևորությունը՝ պարզելու կորոնավիրուսի ծագման պատճառները, ինչն ապագայում թույլ կտա խուսափել նման ճգնաժամի կրկնությունից։ \nՎարչապետ Ջոնսոնը նաև վերահստատել է իր մասնակցությունը մայիսի 28-ին կայանալիք ՄԱԿ-ի կազմակերպած, «Ֆինանսական աջակցությունը հանուն զարգացման կորոնավիրուսի պայմաններում» տեսակոնֆերանսին։\nՄԱԿ-ի երկու մարմինների ղեկավարները վերհաստատել են իրենց աջակցությունը «Համաշխարհային պատվաստանյութի գագաթնաժողովին», որը տեղի կունենա հունիսի 4-ին Մեծ Բրիտանիայի նախաձեռնությամբ։\nԱղբյուր՝ thenational.ae:\nԹարգմանությունը՝ Լիլիթ Հարությունյանի\n"
}