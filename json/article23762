{
    "title": "Հայ խորհրդարանականները հանդիպել են Դանիայի խորհրդարանական օմբուդսմենի հետ",
    "text": "ՀՀ Ազգային ժողովի պատգամավորներ Հերիքնազ Տիգրանյանը և Գուրգեն Բաղդասարյանը հանդիպել են Դանիայի խորհրդարանական օմբուդսմեն, օմբուդսմենի գրասենյակի միջազգային հարաբերությունների գծով տնօրեն Քլավս Քիններափ Հեդի հետ:\nՊաշտոնական այցով Դանիայի Թագավորությունում գտնվող Ազգային ժողովի նախագահ Արարատ Միրզոյանի գլխավորած պատվիրակության անդամներ Հերիքնազ Տիգրանյանը և Գուրգեն Բաղդասարյանը փետրվարի 20-ին հանդիպել են Դանիայի խորհրդարանական օմբուդսմեն, օմբուդսմենի գրասենյակի միջազգային հարաբերությունների գծով տնօրեն Քլավս Քիններափ Հեդի հետ:\nՀանդիպման ընթացքում քննարկվել են մարդու իրավունքների պաշտպանի ինստիտուտի կարևորության, պետական մարմինների և քաղաքացիների միջև վստահության վրա հիմնված համագործակցության, ինչպես նաև կոռուպցիայից զերծ հասարակության ձևավորման անհրաժեշտության մասին երկուստեք հետաքրքրություն ներկայացնող հարցեր:\n"
}