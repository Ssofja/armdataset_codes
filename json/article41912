{
    "title": "Զարիֆի՝ Մոսկվայի և ԻՀՊԿ-ի վերաբերյալ քննադատության հրապարակումն Իրանում անօրինական են համարում. հետախուզությունը կպարզի արտահոսքի հանգամանքները  \r\n |tert.am|",
    "text": "\nԻրանի նախագահ Հասան Ռոհանին երկրի ազգային հատուկ ծառայություններին հանձնարարել է պարզել, թե ինչպես է ԶԼՄ-ների տիրապետության տակ հայտնվել տնտեսագետ Սաիդ Լեյլազին ԱԳ նախարար Մոհամմադ Ջավադ Զարիֆի տված հարցազրույցը:Հարցազրույցում նախարարը հանդես է գալիս Իրանի «Իսլամական հեղափոխության պահապանների կորպուսի» հանդեպ քննադատությամբ՝ երկրի արտաքին քաղաքականությանը միջամտելու համար: Նախարարը քննադատել է նաև Մոսկվային, որն, իր խոսքով, փորձել է խափանել Թեհրանի միջուկային գործարքի կնքումն արևմտյան երկրների հետ:«Աուդիոֆայլն իրենից ծաղկաքաղ է ներկայացնում յոթժամանոց մասնավոր երկխոսությունից»,- հայտարարել է Իրանի ԱԳՆ ներկայացուցիչ Սաիդ Խաթիբզադեն՝ ընդգծելով, որ Զարիֆի խոսքը պետք է լսել «ամբողջությամբ, ոչ թե ընտրովի»:Ինչպես փոխանցում է РБК-ն, վերջինս անօրինական է անվանել նախարարի հարցազրույցի մասնակի հրապարակումը ԶԼՄ-ներում:\n\n"
}