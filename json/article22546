{
    "title": "Առաջիկա 5 տարիների ընթացքում բարձր տեխնոլոգիաների ոլորտում առնվազն 20,000 նոր մասնագետի կարիք կլինի․ Հակոբ Արշակյան",
    "text": "Առաջիկա 5 տարիների ընթացքում Հայաստանում՝ բարձր տեխնոլոգիաների ոլորտում, առնվազն 20,000 նոր մասնագետի կարիք կլինի։ Այս մասին իր Ֆեյսբուքի էջում գրել է ՀՀ բարձր տեխնոլոգիական արդյունաբերության նախարար Հակոբ Արշակյանը:\n«Ինչպես գիտեք, 2018 և 2019 թ. ոլորտի աճը կազմել է ավելի քան 30%, իսկ 2020 թ. ճգնաժամի պայմաններում՝ ավելի քան 20%։\nԿանխատեսման հիմքում դրված է այն ենթադրությունը, որ ոլորտի աճն առաջիկա տարիներին կկազմի առնվազն 20%, իսկ աշխատատեղերի աճը՝ 15% (հաշվի է առնվել աշխատավարձերի հնարավոր աճը):\nԱյս թվերին նայելով ևս մեկ անգամ ցանկանում եմ ոգևորել և կոչ անել մեր քաղաքացիներին ընտրել կրթության հատկապես բնագիտական ուղղությունները, իսկ մասնագետներին՝ ստանալ հավելյալ գիտելիքներ տեխնոլոգիական ոլորտում՝ մասնակցելով ՀՀ բարձր տեխնոլոգիական արդյունաբերության նախարարության ծրագրերին և այլ կրթական/վերապատրաստման նախագծերին»,- գրել է նախարարը։\n"
}