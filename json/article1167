{
    "title": "ԱՄՆ-ը «ծայրաստիճան անհանգստացած է» Ղարաբաղյան պատերազմում Թուրքիայի խաղացած դերից |azatutyun.am|",
    "text": "azatutyun.am: Միացյալ Նահանգները ծայրաստիճան անհանգստացած է այն դերից, որը Թուրքիան խաղացել է Լեռնային Ղարաբաղի վերջին մարտերում: Այս մասին երեքշաբթի օրը հայտարարել է ԱՄՆ պետքարտուղարի օգնականի պաշտոնակատար Ֆիլիպ Ռիքերը:\n«Ես շատ հարցեր ունեմ այնտեղ Թուրքիայի դերի վերաբերյալ», - ասել է ամերիկյան արտաքին քաղաքական գերատեսչության ներկայացուցիչը ԱՄՆ Կոնգրեսին կից Եվրոպայում անվտանգության և համագործակցության հանձնաժողովի (Հելսինկյան հանձնաժողով) անդամների հետ ճեպազրույցում։\nՌիքերը հավելել է, որ ծայրաստիճան մտահոգված են և մտահոգություն են արտահայտել Թուրքիայի դերի, օտարերկրյա զինյալների, զենքի մատակարարման վերաբերյալ:\n"
}