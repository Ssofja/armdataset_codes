{
    "title": "Զինծառայողների աճյունների որոնողական աշխատանքները շարունակվում են Վարանդայի շրջանում",
    "text": "Ռազմական գործողությունների ընթացքում զոհված և մինչ այժմ անհետ կորած համարվող զինծառայողների աճյունների որոնումները ապրիլի 2-ին շարունակվում են փրկարարական մեկ ջոկատով՝ Ադրբեջանի վերահսկողության տակ անցած Վարանդայի (Ֆիզուլի) շրջանում: Այս մասին հաղորդում է Արցախի արտակարգ իրավիճակների պետական ծառայությունը։\nԶինադադարից հետո հայտնաբերված կամ հայկական կողմին փոխանցված աճյունների ընդհանուր թիվը 1527 է:\n"
}