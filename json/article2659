{
    "title": "ՄԱԿ-ի Անվտանգության խորհուրդն ԱՄՆ-ի և Էստոնիայի նախաձեռնությամբ քննարկել է Բելառուսում տիրող իրավիճակը |tert.am|",
    "text": "tert.am: ՄԱԿ-ի Անվտանգության խորհուրդն ԱՄՆ-ի և Էստոնիայի նախաձեռնությամբ քննարկել է Բելառուսում տիրող իրավիճակը և դրա ազդեցությունը Եվրոպայում խաղաղության և անվտանգության վրա, գրում է «ՌԻԱ Նովոստի» գործակալությունը՝ հղում տալով էստոնական արտգործնախարարության մամուլի ծառայությանը։\nԷստոնիան ներկայացնող արտգործնախարար Ուրմաս Ռեյնսալուն իր ելույթում խոր անհանգստություն է հայտնել բելառուսական իշխանությունների կողմից խաղաղ ցույցերի ճնշման նպատակով ուժի կիրառման առնչությամբ։ \n«Անվտանգության խորհուրդը պարտավոր է կանխել բռնի կոնֆլիկտները։ Այդ պատճառով էլ մեր պարտքն է նախօրոք զգուշացնելը և իրազեկվածության մակարդակը բարձրացնելը։ Տեսել ենք, թե ինչ է կատարվում աշխարհի տարբեր երկրներում, երբ ոչ ազատ ու անարդար ընտրությունները տապալվում են, և մարդկանց արդարացված դժգոհությունն ուշադրության չի արժանանում»,- Ռեյնսալուի խոսքերը մեջբերում է մամուլի ծառայությունը։\nՆախարարն ընդգծել է, որ Բելառուսի գործերին արտաքին միջամտությունը սպառնում է խաղաղությանն ու անվտանգությանն ինչպես երկրում, այնպես էլ ամբողջ տարածաշրջանում։ \nԱվելին՝ tert.am-ում\n"
}