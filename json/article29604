{
    "title": "Հայաստանը մինչև հուլիս կարող է գրանցել դեղերն ազգային օրենսդրությամբ |hetq.am|",
    "text": "hetq.am:  Եվրասիական միության անդամ 4 պետություններում՝ Հայաստանում, Բելառուսում, Ղազախստանում և Ղրղզստանում 6 ամսով երկարացվել է դեղագործական ապրանքները՝ ազգային օրենսդրությամբ գրանցելու հնարավորությունը։\nՄինչև 2021թ. հունիսի 30-ը դեղարտադրողները նոր դեղերը գրանցելիս կարող են դիմումը լրացնել ԵԱՏՄ պետությունների օրենսդրության համաձայն. պահպանվելու են դեղամիջոցների գրանցման ազգային ընթացակարգերը։ Այս ցանկի մեջ չի մտնում Ռուսաստանը, որտեղ փոփոխություններն ուժի մեջ են մտել արդեն հունվարի 1-ից։\nԱյսպիսով, կավարտվի ընդհանուր դեղագործական շուկայի ձևավորման հիմնական անցումային փուլերից մեկը։\n2021թ. հուլիսի 1-ից հետո ԵԱՏՄ շուկա դուրս գալու համար նոր դեղամիջոցները (նախկինում գործող գրանցում չունեցողները, հեղ.) կարող են գրանցվել միայն 2016թ նոյեմբերի 3-ի № 78 ԵՏՀ որոշմամբ հաստատված դեղագործական արտադրանքների գրանցման և փորձաքննության կանոններով։\nՄինչև 2025-ի դեկտմեբերի 31-ը ԵԱՏՄ երկրներում գրանցված դեղորայքի համար հասանելի կլինեն փոփոխություններ կատարելու և գրանցումը հաստատելու գործընթացները, ինչպես նաև՝ կերկարացվեն գրանցման վկայականի վավերականության ժամկետները հրատապ գրանցման վկայականների համար՝ համաձայն ԵԱՏՄ պետությունների օրենսդրության:\nՍակայն պետք է նկատի ունենալ, որ Միության անդամ երկրներում ազգային իրավական նորմերով տրված գրանցման բոլոր վկայականները վավեր կլինեն մինչ դրանց գործողության ժամկետի ավարտը, բայց ոչ ավելի, քան 2025 թվականի դեկտեմբերի 31-ը:\nՇարունակությունը՝ hetq.am-ում\n"
}