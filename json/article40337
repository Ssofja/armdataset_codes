{
    "title": "Միացյալ Թագավորության ներդրումների հարցերով հանձնակատարը ժամանել է Հայաստան |lragir.am|",
    "text": "lragir.am: Հայաստանում եւ Վրաստանում Միացյալ Թագավորության առեւտրի եւ ներդրումների հարցերով հանձնակատար Մարկ Փրիթչարդն այսօր ժամանել է Հայաստան: Այս մասին հայտնում է Հայաստանում Մեծ Բրիտանիայի դեսպանատունը:Փրիթչարդը Հայաստանում քննարկելու է ՄԹ և Հայաստանի միջև առևտրի ու ծավալների ներդրման աճի հնարավորությունները: Նա հանդիպելու է Հայաստանի փոխվարչապետ Տիգրան Ավինյանին, տնտեսական զարգացման և ներդրումների նախարար Տիգրան Խաչատրյանին, տրանսպորտի, կապի և տեղեկատվական տեխնոլոգիաների փոխնախարարներ Բագրատ Բադալյանին և Գեղամ Վարդանյանին:Փրիթչարդը հանդիպելու է նաև միջազգային ֆինանսական ինստիուտների ղեկավարներին՝ ուսումնասիրելու Հայաստանում բիզնես միջավայրի հնարավորություններն և զարգացումները:\n"
}