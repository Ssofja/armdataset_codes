{
    "title": "ԱԺ պետական-իրավական հարցերի մշտական հանձնաժողովը հավանության է արժանացրել «ՀՀ դատական օրենսգիրք» ՀՀ սահմանադրական օրենքում փոփոխություն եւ լրացում կատարելու մասին» օրենքի լրամշակված նախագիծը",
    "text": "ՀՀ ԱԺ պետական-իրավական հարցերի մշտական հանձնաժողովը Վլադիմիր Վարդանյանի նախագահությամբ մայիսի 23-ին կայացած հերթական նիստում դրական եզրակացություն է տվել ՀՀ ԱԺ պատգամավոր Արման Բաբաջանյանի հեղինակած «ՀՀ դատական օրենսգիրք» ՀՀ սահմանադրական օրենքում փոփոխություն եւ լրացում կատարելու մասին» օրենքի լրամշակված նախագծին, որը մանրամասնորեն քննարկվել էր հանձնաժողովի նախորդ նիստերի ընթացքում:\nՀՀ ԱԺ պատգամավորներ Գեւորգ Պետրոսյանի, Շաքե Իսայանի, Ջանիբեկ Հայրապետյանի, Արայիկ Աղաբաբյանի հեղինակած «ՀՀ քաղաքացիական դատավարության օրենսգրքում» լրացում կատարելու մասին» օրինագծի քվեարկությունը հետաձգվել է մինչեւ երկուշաբթի՝ մայիսի 25-ը, պայմանավորված հիմնական զեկուցողի բացակայությամբ:\nՀանձնաժողովի նախագահի տեղեկացմամբ՝ օրինագծի վերաբերյալ աշխատանքային քննարկումներ է կազմակերպվել դատական ոլորտի ներկայացուցիցների հետ:\n"
}