{
    "title": "Արթուր Վանեցյանը Փաշինյանին հորդորեց կանգ առնել եւ երկիրը չտանել դեպի վտանգավոր ծուղակ |hetq.am|",
    "text": "hetq.am: «Պատիվ ունեմ» խմբակցության ղեկավար, Ազգային անվտանգության ծառայության նախկին տնօրեն Արթուր Վանեցյանը կառավարության ծրագրի քննարկմանն իր ելույթում ասաց` մինչ քննարկում են կառավարության հնգամյա ծրագիրը, որն ուղեկցվում է «մարտերով», զուգահեռ իրականությունում երկրի անվտանգությունը լուրջ սպառնալիքի տակ է:\n«Մեր թշնամի երկիրը փակել է մի միջպետական ճանապարհ ու մինչև էս պահը տեղյակ չենք՝ Սյունիքը կտրվա՞ծ է մնացած մարզերից, թե ոչ: Պաշտպանության նախարարն ասում էր, եթե անգամ մեր ինքնիշխան տարածքից մեկ սանտիմետր խախտեն, կիրառվելու է ուժ, թշնամին դուրս է շպրտվելու։ Պարոն նախարար, խնդրում եմ Ձեր մեկնաբանությունը` միջպետական ճանապարհը մեր ինքնիշխան տարա՞ծքն է, թե ոչ»,-ասաց նա:\nԱԱԾ նախկին տնօրենը դիմեց նաև իր երբեմնի ղեկավարին` վարչապետ Փաշինյանին և հարցրեց, թե որ փաստաթղթով է կարգավորվում Գորիս-Կապան ավտոճանապարհի կարգավիճակը: Ըստ Վանեցյանի` իշխանական պատգամավորներն իրենց ելույթներով անուղղակի մեղադրանք հնչեցրին նաև Վազգեն Սարգսյանի հասցեին` ասելով, թե դավաճան են պաշտպանության այն բոլոր նախարարները, որոնց պաշտոնավարման շրջանում բանակից փողով կամ զանգով ազատվել են:\nՎանեցյանը պնդեց` անձամբ ճանաչում է մարդկանց, ովքեր բանակից ազատվել են Վազգեն Սարգսյանի պաշտոնավարման շրջանում:\nՇարունակությունը՝ hetq.am-ում\n"
}