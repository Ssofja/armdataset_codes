{
    "title": "Երեւանի քաղաքապետը դատի է տվել ՔՏՀԱՏՄ Երեւանի տարածքային բաժնի պետին\r\n |armtimes.com|",
    "text": "armtimes.com: Երեւանի քաղաքապետ Հայկ Մարությանը դատի է տվել ՀՀ քաղաքաշինության, տեխնիկական եւ հրդեհային անվտանգության տեսչական մարմնի Երեւանի տարածքային բաժնի պետ Տիգրան Խեդոյանին:\nՏեղեկանում ենք Դատական տեղեկատվական համակարգից: Հայցը ներկայացվել է ապրիլի 27-ին եւ մակագրվել Վարչական դատարանի դատավոր Գրիգոր Առաքելյանին:\nՔաղաքապետը դիմել է Վարչական դատարան՝ պահանջելով անվավեր ճանաչել Խուդոյանի՝ 22.02.2021թ. թիվ /Ք/14.4-30 որոշումը, որով նրա նկատմամբ տուգանք է կիրառվել: Բանն այն է, որ ըստ Տիգրան Խեդոյանի, Երեւանի քաղաքապետը Տիգրան Մեծ 47/1 հասցեում շինարարության թույլտվություն է տրամադրել նախագծման թույլտվության ժամկետը լրանալուց հետո, ինչի հիման վրա էլ նա որոշում է կայացրել քաղաքապետի նկատմամբ վարչական իրավախախտում արձանագրել:\nԵրեւանի քաղաքապետարանի տեղեկատվության եւ հասարակայնության հետ կապերի վարչությունից հայտնեցին, որ Խեդոյանի որոշմամբ Վարչական իրավախախտումների վերաբերյալ ՀՀ օրենսգրքի 157.6-րդ հոդվածի համաձայն՝ Երեւան համայնքի ղեկավար Հայկ Մարությանը ենթարկվել է վարչական պատասխանատվության եւ կիրառվել է վարչական տույժ՝ տուգանք՝ 100.000 դրամի չափով:  Շարունակությունը կարդացեք armtimes.com-ում։\n"
}