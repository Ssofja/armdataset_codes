{
    "title": "Կորոնավիրուսի շուրջ զարգացումներ, Հայաստան, 03․09․20 (թարմացվող)",
    "text": "13:50- Տեսչական մարմինների կողմից հունիսին խախտումներ արձանագրվել են ընդհանուր ստուգվածների 13.4 %-ի մոտ, հուլիսին խախտումներ են արձանագրվել 4.4 %-ի մոտ, օգոստոսին խախտումներն ավելի են նվազել՝ հասնելով 3 %-ի: Բացարձակ թվով՝ 2760 հունիս, 885 հուլիս և 460 օգոստոս: [ՀՀ կառավարության աշխատակազմի ղեկավար Էդուարդ Աղաջանյան]\n13:10- Կառավարությունը 888 մլն դրամ հատկացրեց նոր՝ «Կորոնավիրուսի տնտեսական հետևանքների չեզոքացման 17-րդ միջոցառմանը»՝ նվազեցնելով նաև ոչ ֆինանսական ցուցանիշները, նոր միջոցառման համար սահմանելով նոր քանակական չափորոշիչներ: Նախատեսվում է շուրջ 61 դրամաշնորհների տրամադրում: Միջոցառումը կազմված է երեք դրամաշնորհային ծրագրից՝ նորարարական, կայացած ընկերությունների և համաֆինանսավորման դրամաշնորհներից: Առաջին 2 դրամաշնորհների համար ստացվել է 290-ից ավելի հայտ, որոնք արդեն ամփոփման փուլում են։ |armenpress.am|\n11։10- Արցախում հաստատվել է կորոնավիրուսի 4 նոր դեպք: Բոլոր վարակակիրները նախկինում հաստատված օջախների շփման շրջանակից են և մեկուսացման մեջ էին: [Արցախ/տեղեկատվական շտաբ]\n10։53- Մահվան դեպքերի վերաբերյալ հայտնում ենք, որ պացիենտները եղել են 70 (կին), 70 (կին) և 58 (տղամարդ) տարեկան: Բոլորն ունեցել են ուղեկցող քրոնիկական հիվանդություններ։ [ՀՀ ԱՆ]\n10։41- Թարմացված 03.09.2020թ․\nՀաստատված դեպքերի ընդհանուր քանակը - 44271 (+196)Առողջացածներ - 38855 (+224)Փաստացի բուժվողներ -4258Ընդհանուր թեստեր - 211281 (1892)Մահվան ելքեր - 887 (+3)Մահվան ելքեր այլ պատճառով –271 (+2) [ՀՀ ԱՆ]\nԿորոնավիրուսի շուրջ զարգացումներ, Հայաստան, 04․09․20\nԿորոնավիրուսի շուրջ զարգացումներ, Հայաստան, 02․09․20\n"
}