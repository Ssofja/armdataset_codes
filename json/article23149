{
    "title": "Աննա Ջավախյանը դադարեցնում է Երեւանի ավագանու անդամի լիազորությունները",
    "text": "Աննա Ջավախյանը դադարեցնում է Երեւանի ավագանու անդամի լիազորությունները։ Այդ մասին Ջավախյանը տեղեկացրել է ֆեյսբուքյան գրառմամբ։\n«Սիրելի երևանցիներ, այսօր որոշում եմ կայացրել Երևանի ավագանու անդամի իմ լիազորությունները դադարեցնելու մասին։ Պատճառներն անձնական են, խնդրում եմ հարգել որոշումս։ Ուզում եմ շնորհակալություն հայտնել ավագանու իմ գործընկերներին և Երևանի քաղաքապետին համատեղ աշխատանքի համար՝ ի շահ և բարօրություն մեր սիրելի քաղաքի։ Ինձ համար գերագույն պատիվ էր ձեզ հետ աշխատելը, առհասարակ ձեզ բոլորին ճանաչելը։ Մաղթում եմ մեծ ուժ ու եռանդ հետագա աշխատանքում»,- նշել է Երեւանի ավագանիում «Իմ քայլը» խմբակցության անդամը։\n"
}