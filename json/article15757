{
    "title": "Վրաստան-ԱՄՆ ուղիղ ավիաչվերթների վերաբերյալ բանակցություններ են սկսվում |aliq.ge|",
    "text": "aliq.ge: Վրաստանի Էկոնոմիկայի և կայուն զարգացման նախարար Նաթիա Թուրնավան, նախարարության պատվիրակության հետ մեկնել է ԱՄՆ, որտեղ ամերիկյան երկու ավիաընկերությունների հետ դեպի Վրաստան ուղիղ ավիաչվերթներ իրականացնելու մասին բանակցություններ կվարի:\nԷկոնոմիկայի և կայուն զարգացման նախարարությունից հայտնում են, որ նախարարը կհանդիպի աշխարհի խոշորագույն Delta Air Lines և United airlines ավիաընկերությունների ներկայացուցիչների հետ, կներկայացնի Վրաստանի մասին մանրամասն շնորհանդես:\nԹուրնավան ավելի վաղ հայտարարել էր, որ ԱՄՆ-Վրաստան ուղիղ ավիաչվերթների մեկնարկը մի կողմից դրական քաղաքական քայլ կլինի ելնելով ԱՄՆ-ի հետ ռազմավարական գործընկերությունից, մյուս կողմից գրավիչ՝ առևտրային ընկերությունների համար:\n"
}