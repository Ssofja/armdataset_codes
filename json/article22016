{
    "title": "«Ազատ հայրենիք» դաշինքը չի ճանաչում ԱԺ ընտրությունների արդյունքը |armtimes.com|",
    "text": "armtimes.com: «Ազատ հայրենիք» դաշինքը հայտարարություն է տարածել, որում ասվում է, որ դաշինքը չի ճանաչում ընտրությունների արդյունքը։ Հայտարարությունը՝ ստորև․\n«Ազատ հայրենիք» դաշինքը չի ճանաչում ընտրությունների արդյունքը։\nՄենք միավորեցինք մեր կուսակցությունների ուժերը՝ նպատակ ունենալով «արտահերթ խորհրդարանական ընտրություններ» կոչվող միջոցառումը օգտագործել ազգօգուտ գործունեություն ծավալելու՝ երկրում վիճակը արմատապես բարեփոխելու համար։ Սակայն, հունիսի 20-ի քվեարկությունը ևս մեկ անգամ ապացուցեց, որ գործող սահմանադրությամբ և դրանից բխող հակաիրավական ընտրական օրենսգրքով, սպառնալիքներով և բարոյահոգեբանական ճնշումներով ուղեկցվող մթնոլորտում հնարավոր չէ իրականացնել ժողովրդավարական ընտրություններ»։\nՆշենք, որ «Ազատ հայրենիք» նախընտրական դաշինքի մաս կազմող «Պահպանողական» կուսակցությունը, ելնելով Հայաստանում քաոս ստեղծելու ռուս-թուրքական պրոյեկտը խափանելու հրատապությունից, չի վիճարկում ԱԺ արտահերթ ընտրության արդյունքները և կոչ է անում ՀՀ քաղաքացիներին ոչ մի դեպքում չմասնակցել հետընտրական փողոցային կամ իրավական որևէ խժդժության:\n"
}