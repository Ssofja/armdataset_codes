{
    "title": "Սոչիի բնակիչներին նախազգուշացրել են ջրհեղեղի պատճառով հնարավոր տարհանման մասին |armenpress.am|",
    "text": "armenpress.am: Սոչիի բնակիչները, որոնց տները գտնվում են ջրհեղեղի վտանգի տակ, պետք է նախազգուշական միջոցներ ձեռնարկեն և պատրաստ լինեն տարհանման: Ինչպես տեղեկացնում է «ՌԻԱ-Նովոստի»-ն, այս մասին Տելեգրամ-ալիքում գրել է քաղաքապետ Ալեքսեյ Կոպայգորոդսկին:\n«Հիմա կարևոր է, որ քաղաքացիները զգոնություն և զգուշություն ցուցաբերեն։ Իրենց մեքենաները չթողնեն ծառերի կամ գովազդային պաստառների տակ, ինչպես նաև գետերի մերձակա տարածքներում», -հավելել է նա։\nԱմբողջ առողջարանային քաղաքում մինչեւ օգոստոսի 15 -ը գործում է արտակարգ նախազգուշացում:\n"
}