{
    "title": "Արցախի անկախության ճանաչման հարցը քննարկման մեջ է. ԱԺ փոխխոսնակ |armenpress.am|",
    "text": "armenpress.am: ՀՀ Ազգային ժողովի նախագահի տեղակալ Ալեն Սիմոնյանը շատ կարևոր է համարում, որ Արցախի անկախությունը ճանաչվի ոչ միայն Հայաստանի, այլև աշխարհի կողմից: Այս մասին Սիմոնյանն ասաց լրագրողների հետ զրույցում:\n«Պարզ է, որ Արցախի անկախացումը բոլորիս համար ամենակարևոր հարցն է: Մենք բոլոր ուղղություններով մեր բոլոր գործընկերների հետ աշխատում ենք և գնում ենք Արցախի ճանաչման ճանապարհով: Նույնիսկ ամենացածր մակարդակով շփումների մեջ մենք այսօր այդ հարցը բարձրացնում ենք: Շատ կարևոր է, որ Արցախը ճանաչվի ոչ միայն Հայաստանի, այլև աշխարհի կողմից ու դրան հետևենք կոնկրետ իրավական քայլեր: Այդ հարցը քննարկման մեջ է և, այո` դա օրհասական հարց է»,- ասաց Սիմոնյանը:\n"
}