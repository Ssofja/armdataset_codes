{
    "title": "Զուրաբիշվիլին աննպատակահարմար է համարում Վրաստանում ամերիկյան բազաների տեղակայումը |azatutyun.am|",
    "text": "azatutyun.am: Վրաստանի նախագահ Սալոմե Զուրաբիշվիլին նպատակահարմար չի համարում երկրում ամերիկյան ռազմակայանների տեղակայումը: Այս մասին Վրաստանի նախագահը հայտարարել է «Ամերիկայի ձայն» ռադիոկայանի վրացական ծառայության հետ զրույցում:«Այս երկիրը մի վայրում է, որտեղ պետք է ամրապնդել անվտանգությունը:\nԱնհրաժեշտություն չկա դիմել այնպիսի քայլերի, որոնք կարող են ընկալվել որպես սադրանք: Միևնույն ժամանակ, ես չեմ կարծում, թե Միացյալ Նահանգները պատրաստ է այստեղ ունենալ ռազմակայան, որը կգրավի ոչ միայն Ռուսաստանի, այլ նաև ահաբեկչական շարժումների ուշադրությունը, որոնք շատ ակտիվ են մեր տարածաշրջանում», - հայտարարել է նախագահ Զուրաբիշվիլին:\n"
}