{
    "title": "Արցախի ԱԺ-ում ստեղծվել է «ԱԺ կանոնակարգ» oրենքում փոփոխություններով զբաղվող աշխատանքային խումբ",
    "text": "Արցախի ԱԺ նախագահ Արթուր Թովմասյանը մարտի 31-ին հրավիրել է աշխատանքային խորհրդակցություն, որի օրակարգում «ԱԺ կանոնակարգ» oրենքում համապատասխան լրացումներ և փոփոխություններ առաջարկելու նպատակով աշխատանքային խումբ ստեղծելու հարցն էր։\nԻնչպես տեղեկացրին Արցախի Հանրապետության Ազգային ժողովի լրատվության և հանրության հետ կապերի բաժնից, «ԱԺ կանոնակարգ»  օրենքի 5-րդ հոդվածի 2-րդ մասի 31-րդ կետի համաձայն` ԱԺ նախագահը որոշում է կայացրել  «ԱԺ կանոնակարգ»  օրենքում համապատասխան լրացումներ և փոփոխություններ առաջարկելու նպատակով ստեղծել աշխատանքային խումբ։ Այն կգործի հետևյալ կազմով․\nԽմբի ղեկավար՝ Գագիկ Բաղունց՝  «Միասնական հայրենիք» խմբակցության ղեկավար,  ԱԺ փոխնախագահ,\nԱնդամներ՝ \nԱրամ Գրիգորյան՝ «Ազատ հայրենիք – ՔՄԴ» խմբակցություն\nԴավիթ Գալստյան՝ Արցախի «Արդարություն» խմբակցություն\nԱրթուր Մոսիյան՝ «Հայ հեղափոխական դաշնակցություն» խմբակցություն\nԳեղամ Ստեփանյան՝ «Արցախի ժողովրդավարական կուսակցություն» խմբակցություն\nՍևակ Աղաջանյան՝ պետական-իրավական հարցերի մշտական հանձնաժողովի նախագահ\nԱնահիտ Քոչարյան՝ քարտուղարության պետ\nԿամո Ազատյան՝ փորձագիտական ծառայության ղեկավար\nԼիա Ասրյան՝ իրավաբանական բաժնի վարիչ\nԽմբի քարտուղար՝ Լուսինե Դադայան՝ քարտուղարության գլխավոր մասնագետ։\nԱրցախի ԱԺ-ից նաև հայտնում են, որ աշխատանքային խմբին հանձնարարվել է  աշխատանքները սկսել ապրիլի 1-ից և ավարտել մայիսի 10-ին՝  ներկայացնելով  «ԱԺ կանոնակարգ»  օրենքում փոփոխություններ և լրացումներ կատարելու վերաբերյալ առաջարկություններ ։\nԽորհրդակցությանը ներկա են եղելաշխատանքային խմբի անդամները, ովքեր  պայմանավորվածություն են ձեռք բերել քննարկումների կազմակերպման ժամանակացույցի մասին։\n"
}