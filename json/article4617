{
    "title": "Էրդողանը կոչ է անում Թուրքիա-ԵՄ հարաբերությունները դուրս բերել «արատավոր փակ շրջանից» |azatutyun.am|",
    "text": "azatutyun.am: Ռեջեփ Թայիփ Էրդողանը կոչ է անում Թուրքիա-ԵՄ հարաբերությունները դուրս բերել «արատավոր փակ շրջանից»։ Այս մասին Թուրքիայի նախագահը նշել է ԵՄ խորհրդի նախագահ Շարլ Միշելի հետ երեքշաբթի ուշ երեկոյան կայացած հեռախոսազրույցի ընթացքում։\nԷրդողանի խոսքով՝ «Թուրքիան ցանկանում է իր ապագան կառուցել ԵՄ հետ միասին»։ Դրա հետ մեկտեղ Անկարան կոչ է անում ԵՄ ղեկավարներին Թուրքիայի հանդեպ ավելի կառուցողական դիրքորոշում որդեգրել։\n«Ցանկացած դրական քայլ Անկարայում կընկալեն որպես հնարավորությունների պատուհան», - Էրդողանի խոսքերն է մեջբերել Թուրքիայի նախագահի մամուլի ծառայությունը։\n"
}