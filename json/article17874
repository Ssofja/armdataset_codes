{
    "title": "Իրանն ամերիկյան ինքնաթիռների գործողությունները որակել Է «ահաբեկչական» |armenpress.am|",
    "text": "armenpress.am: Իրանը միջոցներ կձեռնարկի, որոնք ԱՄՆ-ին կստիպեն զղջալ անցյալ շաբաթ իրանական մարդատար ինքնաթիռը կալանելու համար: Այդ մասին հայտնել Է Իրանի ԱԳ նախարարության պաշտոնական ներկայացուցիչ Աբաս Մուսավին:\nՆրա խոսքով՝ Սիրիայի եւ Լիբիայի օդային տարածությունում ամերիկյան ինքնաթիռների գործողությունները Mahan Air ավիաընկերության հանրանավի նկատմամբ եղել են վտանգավոր, նա դրանք որակել Է «ահաբեկչական» եւ միջազգային նորմերի խախտում:\n«Արտաքին գործերի նախարարությունը՝ զինված ուժերի գլխավոր շտաբի, դատական իշխանության եւ Քաղաքացիական ավիացիայի կազմակերպության աջակցությամբ, անհրաժեշտ միջոցներ կձեռնարկի, որոնք ամերիկացիներին կստիպեն զղջալ կատավածի համար»,-Մուսավիի խոսքը մեջբերում Է Fars գործակալությունը:\nԱվելի վաղ Իսլամական Հանրապետության Քաղաքացիական ավիացիայի կազմակերպությունը հայտնել Էր, որ Իրանը բողոքի մասին պաշտոնապես հայտարարել Է ԻԿԱՕ-ի (Քաղաքացիական ավիացիայի միջազգային կազմակերպություն) խորհրդին՝ պահանջելով անհապաղ ուսումնասիրել Mahan Air ավիաընկերության մարդատար ինքնաթիռին ամերիկյան կործանիչների մոտենալու շուրջ ստեղծված իրադրությունը, ինքնաթիռ, որը Թեհրանից թռչում Էր Բեյրութ:\nՄարդատար ինքնաթիռը վայրԷջք Է կատարել Բեյրութում (Լիբանան), իջեցրել ուղեւորներին, լրալցավորվել Է, որից հետո վերադարձել Է Թեհրան: Միջադեպը տեղի Է ունեցել հուլիսի 23-ին, արդյունքում, առկա տվյալների համաձայն, մի քանի ուղեւոր եւ անձնակազմի անդամ վնասվածքներ են ստացել, քանի որ օդաչուն մանյովր Է կատարել, որպեսզի, ինչպես նշում են Թեհրանում, խուսափի բախումից:\nԱՄՆ-ը իր հերթին հայտնել Է, որ ԱՄՆ-ի ռազմաօդային ուժերի F-15 ինքնաթիռը իրանական հանրանավին ուղեկցել Է մեկ կիլոմետր տարածությամբ՝ հաշվի առնելով միջազգային նորմերը: Հանրանավը նույնականացնելով որպես Mahan Air ավիաընկերության մարդատար ինքնաթիռ, ամերիկյան կործանիչը հեռացել Է անվտանգ տարածություն, հաղորդել Է ՌԻԱ Նովոստին:\n"
}