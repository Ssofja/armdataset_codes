{
    "title": "Իմ քայլը խմբակցության կողմից հայտնում եմ մտագոհություն. Լիլիթ Մակունցը՝ իրավապահ համակարգի գործունեության մասին |armtimes.com|",
    "text": "armtimes.com: «Մենք ակնկալում ենք, որ իրավապահ համակարգից կգա առաջարկ, թե իրենց ինչ է պետք՝ ավելի արդյունավետ աշխատելու համար». լրագրողների հետ ճեպազրույցում այս մասին հայտարարեց Իմ քայլը խմբակցության ղեկավար Լիլիթ Մակունցը՝ ընդգծելով, որ եթե լրացուցիչ գործիքների կարիք կա՝ Ազգային ժողովը պատրաստ է օգնել նրանց:\n«Եթե չկա լրացուցիչ գործիքների անհրաժեշտություն, ապա այստեղ տեղափոխվում ենք այլ դաշտ եւ Իմ քայլը խմբակցության կողմից հայտնում եմ մտագոհություն»,- անդրադառնալով իրավապահ համակարգի գործունեությանը՝ հավելեց Մակունցը:\nԽմբակցության ղեկավարին հարց ուղղվեց, թե հանրաքվեի վերաբերյալ ի՞նչ որոշում ունեն: Մակունցն ասաց, որ այդ հարցով քննարկումներ տեղի ունենում են, բայց քանի դեռ կան սահմանափակումներ կորոնավիրուսով պայմանավորված, եւ քանի դեռ բազմամարդ հավաքներ անցկացնելը վտանգավոր է՝ բնականաբար հանրաքվե տեղի չի ունենա:\nՆա վստահեցրեց, որ երբ որ որոշում կունենան հետագա միջոցառումների առնչությամբ՝ կտեղեկացնեն:\nՄամուլում վերջին օրերին տեղեկություններ են հրապարակվում Իմ քայլը խմբակցության մի քանի պատգամավորների՝ մանդատը վայր դնելու մասին: Մակունցն ասաց, որ վարչությունում կարգապահական հարցերի վերաբերյալ քննարկում ունենում են, բայց քանի որ դրանք ներքին հարցեր են՝ չի բարձրաձայնի:\n"
}