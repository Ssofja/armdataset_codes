{
    "title": "Մշակույթի գործիչները նամակ հանձնեցին ՌԴ դեսպանատուն |news.am|",
    "text": "news.am: Մտավորականները  Երեւանում այսօր` նոյեմբերի 29-ին, միաբանության երթի ավարտին նամակը հանձնեցին Ռուսաստանի Դաշնության դեսպանատուն: Դերասան Հրանտ Թոխատյանը հույս հայտնեց, որ կընթերցվի նամակը և իրենք հույս ունեն, որ կստանան պատասխան:\n«Պետք է շարունակել երթը մյուս դեսպանատները, Մինսկի խմբի համանախագահող երկրների դեսպանատները՝ ԱՄՆ, Ֆրանսիա և կանցնենք այն միջազգային կազմակերպությունները, որոնք կոչված են զբաղվել այս հարցով, այդ թվում Անգլիայի և Չինաստանի դեսպանատները կայցելենք»,-ասաց Հրանտ Թոխատյանը՝ տեղեկացնելով, որ այսօրվա երթը այսքանով ավարտվեց երթը:\nՀրանտ Թոխատյանը հայտնեց, որ իրենք խնդրել են, որ  անհետ կորածների և գերիների նկարները չլինեն, որ չվնասեն գործընթացին:\n«Ես խնդրոււմ եմ չքաղաքականցել այս ամենը, հարթակը բաց է, կարող են բարձրանալ բոլոր գործընկերները, բայց մեզանից յուրաքանչյուրը ունի իր մտածողությունը, բայց այսօր դա նշանակություն չունի: Հիմարություն, թշնամություն կլինի, եթե մեկը փորձի այս ամենին տալ քաղաքական կոնտեքստ,-ասաց նա:\nՌուբեն Մխիթարյանը ամփոփելով երթը ասաց, որ հետագա գործողությունների պլանը կտեղեկացնեն և առաջարկեց այսօրվա երթը ավարտել ծափերով, որպեսզի հասնի տղաներին, որտեղ էլ նրանք լինեն:\nՊրոդյուսեր Արմեն Գրիգորյանն էլ հավելեց, որ եթե ինչ-որ մեկը ինֆորմացիա ունի ապա կա իրավաբանների խումբ, որը զբաղվում է  գերիների և անհետ կորածների հարցում:\n«Դա Արտակ Զեյնալյանի և Սիրանուշ Սահակյանի իրավաբանական խումբ է, և նրանք կազմում եմ ցուցակներ: Եթե ունեք ինչ-որ ինֆորմացիա դիմեք իրենց»,- ասաց նա:\n"
}