{
    "title": "Գլխավոր հարկադիր կատարող Սերգեյ Մեղրյանը աշխատանքային այց է կատարել Ծառայության Արարատի և Վայոց ձորի մարզային բաժին",
    "text": "Գլխավոր հարկադիր կատարող Սերգեյ Մեղրյանը Հարկադիր կատարումն ապահովող ծառայության ղեկավար կազմի հետ օգոստոսի 14-ին աշխատանքային այց է կատարել Ծառայության Արարատի և Վայոց ձորի մարզային բաժին։\nՏեղում ծանոթանալով բաժնի աշխատանքի կազմակերպմանը, շենքային պայմաններին՝ Սերգեյ Մեղրյանը, տեղակալ Լևոն Բալյանը, գլխավոր քարտուղարի պաշտոնակատար Գագիկ Միրիջանյանը և Գլխավոր հարկադիր կատարողի օգանական Խաչատուր Իգիթյանը Արարատի և Վայոց ձորի մարզային բաժնի պետ, արդարադատության փոխգնդապետ Գևորգ Դումանյանի ուղեկցությամբ այցելել են նաև Ծառայության Մասիսի, Վեդու, Եղեգնաձորի բաժանմունքներ։\nՄարզային բաժնի աշխատակիցների հետ հանդիպման ժամանակ Սերգեյ Մեղրյանն առանձնակի կարևորել է Ծառայության գործունեության արդյունավետության բարձրացմանն ուղղված համալիր գործողությունների հետևողական կատարումը, լիազորությունների պատշաճ իրականացումը։\nՇեշտվել է առանձնահատուկ ուշադրություն դարձնել Ծառայության շահառուների հետ շփումներին, ինչպես նաև սպասարկման որակի բարձրացմանը։\nԱրարատի և Վայոց ձորի մարզային բաժնի պետը Գլխավոր հարկադիր կատարողին է  ներկայացրել բաժնի գործունեությանն առնչվող խնդիրները, դրանց լուծման ուղղությամբ ձեռնարկվող քայլերը։ Քննարկվել են ընթացիկ այլ հարցեր։\nԱշխատանքային խորհրդակցության ավարտին Գլխավոր հարկադիր կատարողի կողմից տրվել են համապատասխան հանձնարարականներ:\n"
}