{
    "title": "Շրջակա միջավայրի նախարարությունը հրաժարվում է Ամուլսարի ՇՄԱԳ-ի անհրաժեշտության վերաբերյալ մեկնաբանություններ տալ",
    "text": "Օգոստոսի 21-ին վարչապետ Նիկոլ Փաշինյանն իր ֆեյսբուքյան էջում հայտնել էր, որ Ամուլսարի հանքի վերաբերյալ «ԷԼԱՐԴ» ընկերության եզրակացությունն ուղարկվել է Շրջակա միջավայրի նախարարություն, որպեսզի որոշվի՝ անհրաժեշտ է նոր ՇՄԱԳ, թե ոչ։\nELARD միջազգային փորձագիտական ընկերության հետ տեսակոնֆերանսի վերջում Էրիկ Գրիգորյանը նշեց, որ սպասում են Գիտությունների ազգային ակադեմիայի և կից ինստիտուտների կարծիքներին, որը կստանան մինչ սեպտեմբերի 4-ը։\nԱրդեն սեպտեմբերի 4-ին տեղի ունեցավ Ամուլսարի հարցով քննարկում կառավարությունում, որից հետո հստակ չնշվեց․ նոր ՇՄԱԳ լինելու է, թե՞ ոչ։\nԱյսօր կապ հաստատեցինք Շրջակա միջավայրի նախարարության հասարակայնության հետ  կապերի վարչության պետ Արմեն Վարդանյանի հետ։ Պարոն Վարդանյանը հրաժարվեց կառավարության հրապարակումից դուրս  որևէ մեկնաբանություն տալ։ Մեր այն հարցին, թե արդյոք նախարարը պատասխանել է վարչապետի՝  «Նոր ՇՄԱԳ անհրաժեշտ է, թե՞ ոչ» հարցին, Արմեն Վարդանյանը չպատասխանեց։\n"
}