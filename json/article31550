{
    "title": "Արայիկ Հարությունյանը մայիսի 26-ին ստորագրել է մի շարք հրամանագրեր",
    "text": "Արցախի Հանրապետության նախագահ Արայիկ Հարությունյանը մայիսի 26-ին ստորագրել է մի շարք հրամանագրեր: Այս մասին հայտնում են Արցախի հանրապետության նախագահի աշխատակազմի տեղեկատվության գլխավոր վարչությունից:\nԳրիգորի Մարտիրոսյանը նշանակվել է Արցախի Հանրապետության պետական նախարար։\nԼուսինե Ղարախանյանը նշանակվել է Արցախի Հանրապետության կրթության, գիտության և մշակույթի նախարար։\nԱրամ Սարգսյանը նշանակվել է Արցախի Հանրապետության քաղաքաշինության նախարար։\nՆույն օրը երկրի ղեկավարը հաստատել է կառավարության որոշումներ, համաձայն որոնց՝ Վլադիկ Խաչատրյանն ազատվել է արտակարգ իրավիճակների պետական ծառայության տնօրենի պաշտոնից՝ իր դիմումի համաձայն: Կարեն Սարգսյանը նշանակվել է արտակարգ իրավիճակների պետական ծառայության տնօրեն:\n"
}