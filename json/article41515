{
    "title": "«Բարգավաճ Հայաստան» խմբակցությունը միանում է արտահերթ նիստ գումարելու ԼՀԿ-ի նախաձեռնությանը",
    "text": "ԱԺ «Բարգավաճ Հայաստան» խմբակցության քարտուղար Արման Աբովյանը ֆեյսբուքյան իր էջում գրառում է արել՝ տեղեկացնելով, որ միանում են ԱԺ արտահերթ նիստ գումարելու ԼՀԿ-ի առաջարկին։\nԳրառումը ներկայացնում ենք ստորև․\n«Հաշվի առնելով ստեղծված ճգնաժամային իրավիճակը' Բարգավաճ Հայաստան խմբակցությունը միանում է արտահերթ նիստ գումարելու Լուսավոր Հայաստան խմբակցության մեր գործընկերների նախաձեռնությանը:\n Այս պահին ընթացքի մեջ են գտնվում նախագծի մշակման աշխատանքները: ԱԺ խորհրդի նիստի գումարման և արտահերթ նիստ հրավիրելու մեր առաջարկի ընդունման դեպքում՝ այսօր երեկոյան խորհրդարանի արտահերթ նիստ կկայանա»:\n"
}