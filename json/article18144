{
    "title": "ԱՄՆ-ը կփորձի մեծացնել ճնշումը Իրանի նկատմամբ. ամերիկացի բարձրաստիճան պաշտոնյա |azatutyun.am|",
    "text": "azatutyun.am։ Միացյալ Նահանգները կփորձի մեծացնել ճնշումը Իրանի նկատմամբ, Սինգապուրում հայտարարել է պատժամիջոցների հարցերով զբաղվող ամերիկացի բարձրաստիճան պաշտոնյան։\nԱհաբեկչության և ֆինանսական հետախուզության գծով Ֆինանսների փոխպետքարտուղար Սիգալ Մանդելկերը հայտարարել է, որ Սինգապուրում, Մալայզիայում և Հնդկաստանում առաջիկա օրերին նախատեսված հանդիպումների ընթացքում պատրաստվում է ներկայացնել այն ռիսկերը, որոնք կարող են առաջանալ Իրանի հետ հարաբերություններում։\nՄիացյալ Նահանգները հայտարարում է, որ իր նպատակն է Իրանի նավթի արտահանումը հասցնել զրոյի՝ պահանջելով Իրանից նավթի գնումները նվազեցնել ԱՄՆ-ի կողմից պատժամիջոցների չենթարկվելու համար։\n"
}