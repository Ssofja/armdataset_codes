{
    "title": "Վահան Քերոբյանը հանդիպել է թեթև արդյունաբերության ոլորտի ներկայացուցիչների հետ",
    "text": "ՀՀ էկոնոմիկայի նախարար Վահան Քերոբյանն այցելել է ՄԱԱԶԿ ծրագրի շրջանակում ստեղծված SPACE59 թեթև արդյունաբերության ուսումնական և ծառայությունների մատուցման կենտրոն։\nԿենտրոնում նախարարը հանդիպում է ունեցել թեթև արդյունաբերության ոլորտի ներկայացուցիչների հետ, որի ընթացքում քննարկվել են ոլորտի խնդիրները, ինչպես նաև թեթև արդյունաբերության զարգացմանը միտված առաջարկություններ ու հետագա քայլերը։\nԱյնուհետև Վահան Քերոբյանը շրջայց է կատարել կենտրոնում, ծանոթացել վերջինիս գործունեությանը, ապա մասնակցել կարի օպերատորների մեկամսյա դասընթացի ավարտական միջոցառմանը և շրջանավարտներին անձամբ հանձնել վկայագրերը։\n"
}