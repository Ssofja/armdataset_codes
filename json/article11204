{
    "title": "Եղեգնաձորի մշակույթի օբյեկտները քանդվում են |epress.am|",
    "text": "Վայոց ձորի մարզպետարանը միակն է Հայաստանում, որ իր ենթակայության տակ ունի 3 մշակութային ՊՈԱԿ. մարզային մշակույթի կենտրոնը, Եղեգնաձորի երկրագիտական թանգարանն ու Եղեգնաձորի երաժշտական դպրոցը:\n1976 թվականին կառուցված մշակույթի տանը գործում են արվեստի և այլ կրթական խմբակներ։ Պատերը խոնավ են, տեղ-տեղ հոսանքի լարերը դուրս են ցցվում։ Հատակի պարկետը քանդված է, թուլացած պատուհանները երբեք չեն փոխվել։\nՄշակույթի տան ղեկավար Մարո Սիմոնյանը պատմում է, որ երկրորդ հարկի մեծ դահլիճում երաժշտություն բարձր չեն միացնում, քանի որ առաստաղ փլվում է։ 2018 -2019-ին այստեղ սովորում է մոտ հարյուր աշակերտ, պարապում է 40 հոգանոց կարատեի խումբ։\nԽնդրի մասին տեղյակ է պահել նախորդ կառավարությանը, անգամ հիշում է, որ Սփյուռքի նախկին նախարար Հրանուշ Հակոբյանն է այցելել տարածք և ինչ-որ ծրագրեր են մշակել, որ իրականացնեն, սակայն չի հաջողվել։\nՔաղաքացու օրվա միջոցառումների շրջանակում Եղեգնաձորում ելույթ էր ունենում Որդան Կարմիր ռոք խումբը։\nՎայոց Ձորի փոխմարզպետ Նանե Ասատրյանը ներկայացրեց Եղեգնաձորում գործող մշակութային կենտրոնների վիճակը։ «Երկրագիտական թանգարանն ու երաժշտական դպրոցը քիչ թե շատ կարողացել են վերջին տարիներին գտնել որոշ կենսական կարևորության խնդիրների լուծման տարբերակներ, թեև այստեղ էլ շարունակվում են առկա լինել շատ խնդիրներ:\nԻսկ Մշակույթի տունը լուրջ վերակիրակման կարիք ունի: Սկսած կանոնադրության վերանայումից, կառվարման կազմակարպչական աշխատանքներից, վերջացրած շենքի պայմանների բարելավման աշխատանքներով: Մշակությի տանը տարիներ առաջ երկու կարևոր ներդրում է եղել նորոգվել է բեմն ու դահլիճը, կառուցվել է ջեռուցման համակարգ:\nՓոխմարզպետը խնդիր է տեսնում, որ տարիներ շարունակ մշակույթի կենտրոնը կոմերցիոն գործունեության, զարգացման, շենքային պայմաններ բարելավելու համար արտաբյուջե ստեղծելու լայն հնարավորություններ է ունեցել, սակայն չի արվել:\nԱվելին՝ epress.am-ում\n"
}