{
    "title": "Մինսկում կայացած ցույցերի ընթացքում շուրջ 200 մարդ է բերման ենթարկվել\r\n |azatutyun.am|",
    "text": "azatutyun.am: Բելառուսի մայրաքաղաք Մինսկում կիրակի օրը կայացած ընդդիմության բողոքի ակցիան կրկին ուղեկցվել է ոստիկանության հետ բախումներով։\nԱլեքսանդր Լուկաշենկոյի հրաժարականը պահանջող ցուցարարների դեմ Բելառուսի իրավապահները հատուկ միջոցներ են կիրառել, այդ թվում՝ ջրցան մեքենաներ և լուսաձայնային նռնակներ։\nՆախնական տեղեկությունների համաձայն, բերման ենթարկված ցուցարարների թիվը հասնում է 200-ի։\nԸնդդիմության կիրակնօրյա ցույցից մեկ օր առաջ Ալեքսանդր Լուկաշենկոն այցելել էր Մինսկի քննչական մեկուսարան, հանդիպել այնտեղ պահվող իր քաղաքական հակառակորդներից մի քանիսի հետ։ Դրանց թվում էր նաև այդպես էլ որպես նախագահի թեկնածու չգրանցված գործարար Վիկտոր Բաբարիկոն։\n"
}