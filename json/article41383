{
    "title": "ԱՄՆ-ի Ֆինանսների նախարարությունը 2,9 մլրդ դոլար է հատկացրել ավիաընկերություններին աջակցելու համար |armenpress.am|",
    "text": "armenpress.am:  ԱՄՆ-ի Ֆինանսների նախարարությունը հայտարարել է, որ հատկացրել է 2,9 մլրդ դոլար որպես աշխատավարձի հաշվեգրման աջակցություն 54 ոչ մեծ, ինչպես նաև երկու խոշոր ուղևորափոխադրում իրականացնող ավիաընկերություններին:\n«Ամերիկայի ձայն»-ի ռուսական ծառայությունը տեղեկացնում է, որ ներկայում 6 այլ խոշոր ավիաընկերությունների հետ հստակեցվում են աջակցության մանրամասները:\nՆախարարությունը խոշոր ավիաընկերություններին տրամադրում է պլանավորած գումարի 50 տոկոսը, մնացածը տրվում է վճարումներիտեսքով: Ընդհանուր առմամբ, նախարարությունը նախատեսում է ուղևորափոխադրող ավիաընկերություններին տրամադրել 25 մլրդ դոլար:\nԱվիափոխադրողները  կվերադարձնեն ցածր տոկոսադրույքով վարկերի տեսքով տրամադրված միջոցների 30 տոկոսը:\nԿորոնավիրուսի պատճառով ավիաընկերությունները լուրջ վնասներ են կրել. ներքին փոխադրումները կրճատվել են 95 տոկոսով:\n"
}