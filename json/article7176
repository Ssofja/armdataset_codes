{
    "title": "Էրդողանը Դամասկոսից պահանջում է մինչև փետրվարի վերջը դուրս բերել զորքը Իդլիբից |azatutyun.am|",
    "text": "azatutyun.am: Թուրքիայի նախագահ Ռեջեփ Էրդողանը Սիրիայից պահանջում է մինչև փետրվարի վերջը դուրս բերել զորքը Իդլիբից:\nԵթե սիրիական կառավարական բանակը չլքի այդ շրջանը, ապա դա կստիպի անել Թուրքիայի բանակը, չորեքշաբթի օրը հայտարարել է Էրդողանը:\nՍիրիական բանակը ռուսաստանյան զինուժի օգնությամբ վերջին շաբաթներին վերսկսել է ռազմական գործողությունները Իդլիբում, որը զինված ընդդիմության և ահաբեկչական խմբավորումների վերահսկողության տակ մնացած միակ շրջանն է:​\nԵրկուշաբթի օրը Ռեջեփ Էրդողանը հայտարարել է, որ սիրիական ընդդիմությանն աջակցող թուրքական բանակի 8 զինծառայողներ զոհվել են կառավարական ուժերի կողմից հրետակոծության հետևանքով: Թուրքիան պատասխան կրակ է բացել և սպառնացել կոշտ գործողություններով:\n"
}