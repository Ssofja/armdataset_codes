{
    "title": "Տեղյակ եմ՝ պատգամավորին ուղղված սպառնալիքներ են հնչել, տեղեկացրել ենք իրավապահներին. Արարատ Միրզոյան |aysor.am|",
    "text": "aysor.am: Տեղյակ եմ եղել, որ պատգամավորներից մեկի հասցեին սպառնալիքներ հնչել են, լրագրողների հետ ճեպազրույցում ասաց ՀՀ ԱԺ նախագահ Արարատ Միրզոյանը:\n«Չեմ կարող ասել՝ կոնկրետ ով է կանգնած սպառնալիքների հետևում, տեղյակ եմ եղել, որ սպառնալիքներ հնչել են: Այդ մասին տեղեկացրել ենք իրավապահներին: Վարչապետը անհրաժեշտ համարեց իր կողմից մի անգամ էլ բարձրաձայնել ԱԺ ամբիոնից: Եթե դա անհրաժեշտություն համարեց, ուրեմն վստահ եմ, որ դրա անհրաժետությունը կար», - ասաց Միրզոյանը:\nՃշտող հարցին, թե վարչապետը երեկ իր ելույթում ակնկարկեց ԲՀԿ-ական պատգամավոր Վարդան Ղուկասյանին, Միրզոյանն ասաց.\n«Չեմ կարող ասել՝ ով է դրա հետևում կանգնած, այն, ինչ խոսում ենք, ենթադրությունների արդյունքում է: Ես կրկնում եմ՝ կարող եմ ստորագրել վարչապետի ասածի տակ՝ որևէ մեկը չի կարող երևակայել, որ այսպիսի սպառնալիքների լեզով կարող է խոսել պատգամավորների հետ»:\nՀիշեցնենք՝ երեկ Նիկոլ Փաշինյանը ԱԺ ամբիոնից հայտարարել էր, որ որ եթե ինչ-որ մեկը փորձի սպառնալ քրեական ենթամշակույթների դեմ պայքարել առաջարկող օրենքի նախագծով հարակից զեկուցողներին, ապա նրանց «կպառկցնեն ասֆալտին ու պատերով կտան»: Վարչապետը, մասնավորապես, անկարկել էր ԲՀԿ-ական պատգամավոր Վարդան Ղուկասյանին:\n"
}