{
    "title": "Կառավարությունը 168 մլն դրամ հատկացրեց մարզերում ջրամատակարարման համակարգերի վերակառուցում իրականացնելու համար |armtimes.com|",
    "text": "armtimes.com։ Այսօր ՀՀ կառավարության նիստում որոշում կայացվեց 168 մլն դրամ հատկացնել ՀՀ տարածքային կառավարման եւ ենթակառուցվածքների նախարարությանը, որը նվիրատվության կարգով կտրվի Հայաստանի տարածքային զարգացման հիմնադրամին:Հարցը ներկայացրեց ՀՀ տարածքային կառավարման եւ ենթակառուցվածքների նախարար` Սուրեն Պապիկյանը: Նա նշեց, որ այս նախագծով նախատեսվում է ՀՀ մարզերում ներդրումային ծրագրերի շրջանակներում իրականացվելիք ջրամատակարարման համակարգերի վերակառուցում իրականացնել:«Նախատեսվում է հաջորդ տարի ջրամատակարարման համակարգում ՀՀ բնակավայրերում մոտ 8 մլրդ դրամի ներդրում կատարել բյուջեի միջոցների հաշվին: Սրանք համայնքներ են, որոնք համաձայնեցված են «Վեոլիա» ընկերության հետ»,- ասաց նախարարը:\n"
}