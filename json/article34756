{
    "title": "Նիկոլ Փաշինյանին ուղեկցող մեքենան վթարի է ենթարկվել. 2 հոգի թեթեւ վնասվածքներով հիվանդանոց է տեղափոխվել |armtimes.com|",
    "text": "armtimes.com: ՀՀ վարչապետի պաշտոնակատար Նիկոլ Փաշինյանին ուղեկցող ավտոմեքենան քիչ առաջ վթարի է ենթարկվել Երեւանի Խորենացի-Վազգեն Սարգսյան փողոցների խաչմերուկում:\nՀՀ ոստիկանությունից հայտնեցին, որ ահազանգ են ստացել, որ նշված հատվածում միմյանց են բախվել «Նիսան» եւ «Մերսեդես» մակնիշի ավտոմեքենաները, խումբն այս պահին դեպքի վայրում է, մանրամասները պարզվում են:\n«Շտապբուժօգնություն» ՓԲԸ տնօրեն Թագուհի Ստեփանյանն էլ մեր հարցին ի պատասխան հայտնեց, որ 2 հոգի թեթեւ մարմնական վնասվածքներ են ստացել, տեղափոխվել են Թիվ 1 համալսարանական հիվանդանոց: Վիրավորներից մեկը կին է, մյուսը՝ տղամարդ: Ստեփանյանը դժվարացավ ասել՝ նրանք որ մեքենայի ուղեւորներ են: \n"
}