{
    "title": "Պարեկային ծառայությունում աշխատանքի անցնելու պայմանագրերի կնքման գործընթացը կիրականացվի մինչև հունվարի 14-ը",
    "text": "Ս. թ. դեկտեմբերի 5-ին ընդունող հանձնաժողովի 5-րդ նիստում ամփոփվել են ՀՀ ոստիկանության պարեկային ծառայությունում պաշտոնի նշանակվելու նպատակով ուսուցման ընդունելության արդյունքները, որից հետո մեկնարկել է մրցույթով անցած 770 դիմորդների հետ պայմանագրերի կնքման գործընթացը:\nՀայաստանի Հանրապետությունում հայտարարված ռազմական դրությամբ և COVID-19 համավարակով պայմանավորված՝ ոչ բոլոր դիմորդներն են հնարավորություն ունեցել կնքել պայմանագիր, և պայմանագրերի կնքման գործընթացը դեռ շարունակվում է: \nՎերոգրյալով պայմանավորված՝ ընդունող հանձնաժողովի որոշմամբ պայմանագրերի կնքման գործընթացն կիրականացվի մինչև 2021 թվականի հունվարի 14-ը, և դասընթացները կմեկնարկեն հունվարի 18-ին՝ հայտնում է ՀՀ ոստիկանությունից: \n"
}