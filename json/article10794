{
    "title": "Հանձնարարվել է ստուգել «Hetq.am» կայքում հրապարակված` «Ղարաբաղ տելեկոմի» սերվերների պահուստային պատճենները ջնջելու մասին տեղեկությունը․ Արցախի դատախազություն",
    "text": "Սույն թվականի օգոստոսի 7-ին «hetq.am» կայքում հրապարակվել է «Պատերազմի ընթացքում ադրբեջանցիները ջնջել են «Ղարաբաղ Տելեկոմի» սերվերների պահուստային պատճենները» վերնագրով լրատվական նյութը: Այս մասին հայտնում են Արցախի դատախազությունից։Նկատի ունենալով, որ այն առերևույթ պարունակում է առանց թույլտվության համակարգչային տեղեկատվության համակարգ մուտք գործելու, համակարգչային տեղեկատվությունը ոչնչացնելու մասին վկայող բավարար տվյալներ, ուստի 09.08.2021թ. ԱՀ գլխավոր դատախազությունից լրատվական հիշյալ նյութն ուղարկվել է ԱՀ ազգային անվտանգության ծառայություն` Քրեական դատավարության օրենսդրությամբ սահմանված ընթացակարգով քննարկելու համար:\nՀիշեցնենք, որ ավելե վաղ «Հետքը» գրել էր, որ ադրբեջանցիները հնարավորություն են ունեցել առանց որևէ խոչընդոտի միանալ հայկական ցանցին։\n"
}