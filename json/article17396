{
    "title": "Մինսկի խմբի համանախագահներին ընդունել է Արցախի պաշտպանության նախարարը",
    "text": "Արցախի պաշտպանության նախարար, Պաշտպանության բանակի հրամանատար, գեներալ-մայոր Կարեն Աբրահամյանը երեկ ընդունել է ԵԱՀԿ Մինսկի խմբի համանախագահներ Իգոր Պոպովին, Ստեֆան Վիսկոնտիին, Էնդրյու Շոֆերին և ԵԱՀԿ գործող նախագահի անձնական ներկայացուցիչ Անջեյ Կասպշիկին:Լեռնային Ղարաբաղի պաշտպանության նախարարության մամուլի ծառայության փոխանցմամբ՝ Աբրահամյանը ողջունել է համանախագահներին, շնորհակալություն հայտնել վերջիններիս առաջնագծում տիրող իրադրության կայունացման ուղղությամբ ներդրած ջանքերի համար, այնուհետև անդրադարձել է Արցախի և Ադրբեջանի հակամարտ զորքերի շփման գոտում տիրող ներկա իրավիճակին, պատասխանել միջնորդներին հետաքրքրող հարցերին:Նույն օրը Ստեփանակերտում Մինսկի խմբի համանախագահները հանդիպել են Արցախի նախագահ Բակո Սահակյանի հետ:\n"
}