{
    "title": "Հեռախոսների տեղորոշման ծրագրով 93 հոգու մոտ վիրուս է հաստատվել, հավելվածով՝ 13 |panarmenian.net|",
    "text": "panarmenian.net: Հայաստանում կորոնավիրուսի դեմ պայքարի համար ներդրված թվային ավտոմատացված համակարգի (հեռախոսազանգերով տեղորոշման-խմբ․) միջոցով հաստատվել է 788 կոնտակտ, նրանցից 93-ի մոտ ախտորոշվել է կորոնավիրուս։\nՀՀ փոխվարչապետ, պարետ Տիգրան Ավինայնի գրասենյակից հայտնեցին, որ 788 կոնտակտավորներին հրահանգվել է ինքնամեկուսանալ։\n«Covid-19 Armenia հավելվածի օնլայն թեստը լրացրած քաղաքացիների հետ հետադարձ կապի և Հիվանդությունների վերահսկման և կանխարգելման ազգային կենտրոնի առավել խորն ուսումնասիրության արդյունքում կորոնավիրուսի թեստավորում է առաջակվել 57 անձի, որի արդյունքում 13 հոգու մոտ բացահայտվել է կորոնավիրուս»,- նշել են փոխվարչապետի գրասենյակից։\nCovid-19 Armenia հավելվածը ներբեռնվել է մոտ 101,000 անգամ։\nՀայաստանում մայիսի 25-ի դրությամբ կորոնավիրուսով վարակի դեպքերը հասել են 7113-ի։ Վիրուսից մահացածների ընդհանուր թիվը 87 է, առողջացել է 3145 պացիենտ։\n"
}