{
    "title": "Սևանի համայնքապետը հանդիպում է լճի ափամերձ շինությունների՝ ճանապարհը փակած սեփականատերերի հետ",
    "text": "Սևան համայնքի ղեկավար Սարգիս Մուրադյանն այս պահին հանդիպում է Սևանա լճի ափամերձ շինությունների սեփականատերերի հետ, որոնք այսօր առավոտյան ի նշան բողոքի փակել էին Սևան-Գավառ ավտոճանապարհը։\nՎերջիններս նման քայլի դիմել են՝ պահանջելով, որ իրենց ընդունեն Առողջապահության նախարար Արսեն Թորոսյանը և Շրջակա միջավայրի նախարար Էրիկ Գրիգորյանը։\nՃանապարհը փակած քաղաքացիները հայտարարել են, որ լճի աղտոտվածության մասին խոսակցությունները կեղծ են, իսկ իրականությանը չհամապատասխանող այդ լուրերի պատճառով հանգստացողները խուսափում են Սևան հանգստի մեկնելուց։ Դրանից իրենք հսկայական վնասներ են կրում:\nՍևանի համայնքապետարան\n"
}