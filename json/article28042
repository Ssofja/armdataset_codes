{
    "title": "Թափուր մանդատ չկա. Մուկուչյանը ներկայացրեց ԼՀԿ-ի դիմումը մերժելու պատճառը |armtimes.com|",
    "text": "armtimes.com: Լրագրողների հետ ճեպազրույցում ներկայացնելով «Լուսավոր Հայաստան» խմբակցության ղեկավար Էդմոն Մարուքյանի դիմումի մերժումը՝ ԿԸՀ նախագահ Տիգրան Մուկուչյանն ասաց.\n«Ներկայացվել էր դիմում, որով պահանջվում էր տրամադրել լրացուցիչ մանդատ: ԿԸՀ-ն, ըստ Ընտրական օրենսգրքի, մանդատներ բաշխում է մեկ անգամ՝ ընտրության արդյունքներն ամփոփելիս: Ընտրության արդյունքներն ամփոփվել են, հստակ բաշխվել են մանդատները, դրանից հետո այլ անձի մանդատ տրամադրելու գործառույթ ԿԸՀ-ն կարողանում է իրականացնել եւ իրավասու է իրականացնել բացառապես թափուր մանդատ առաջանալու պարագայում»: Մուկուչյանն ընդգծեց՝ թափուր մանդատ չկա:\nՆա նաեւ նկատեց, որ մինչ օրս մանդատների բաշխման մասին ԿԸՀ որոշումը որեւէ մեկը չի վիճարկել, այդ որոշումը մինչ օրս ուժի մեջ է, դրանում որեւէ փոփոխություն չկա:\nԿարդալ ավելին՝ armtimes.am- ում։ \n"
}