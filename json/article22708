{
    "title": "Լրագրողը ոստիկանների հրելու հետևանքով չի ընկել. պարզաբանում",
    "text": "ՀՀ ոստիկանությունը հայտարարություն է տարածել այսօր ընդդիմության ակցիայի ժամանակ տեղի ունեցած միջադեպի առնչությամբ:  \n«Լրատվական կայքերից մեկում հրապարակվել է «Ոստիկանները լրագրողին հրելով գցեցին գետնին» վերտառությամբ տեսանյութ, որի կապակցությամբ ոստիկանության ներքին անվտանգության վարչությունում իրականացվել է ծառայողական ուսումնասիրություն։\nՏեսագրության զննությամբ պարզվել է, որ լրագրողը ոստիկանության ծառայողների հրելու հետևանքով չի ընկել, այլ նրա որովայնին է դիպել նույն պահին բերման ենթարկվող քաղաքացու ոտքը, իսկ ոստիկանության ծառայողներն օգնել ու բարձրացրել են գետնին ընկած լրագրողին»,- ասված է հայտարարության մեջ։\n"
}