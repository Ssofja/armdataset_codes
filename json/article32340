{
    "title": "ԱՀ ԿԳՄՍ նախարարն ընդունել է Վահրամ Դումանյանի գլխավորած պատվիրակությանը",
    "text": "Փետրվարի 22-ին ԱՀ ԿԳՄՍ նախարար Լուսինե Ղարախանյանն ընդունել է ՀՀ ԿԳՄՍ նախարար Վահրամ Դումանյանի գլխավորած պատվիրակությանը։\nՀանդիպման ընթացքում քննարկվել են կրթության, մշակույթի և սպորտի ոլորտներին առնչվող հարցեր։ Այնուհետև Ստեփանակերտի Խաչատուր Աբովյանի անվան համար 1 հիմնական դպրոցում տեղի է ունեցել հանդիպում Արցախի հանրակրթական դպրոցների տնօրենների հետ։\nՀՀ ԿԳՄՍ նախարարը կարևորելով կրթության դերը, հանդիպման ընթացքում նշեց, որ մեր երկրի անվտանգության հիմնաքարը կարող է հանդիսանալ միայն ու միայն բարձր դիրքայնություն ապահովող կրթությունը։\nՆախարարները պատասխանել են նաև ուսուցիչների հարցերին։\n"
}