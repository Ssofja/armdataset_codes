{
    "title": "Մոսկվայում 40-ից ավելի ավիաչվերթներ են հետաձգվել կամ ուշացումով են իրականացվել\r\n\r\n |armenpress.am|",
    "text": "armenpress.am:  Մոսկվայի օդանավակայաններում 40-ից ավելի ավիաչվերթներ են հետաձգվել կամ ուշացումով են իրականացվել, եւս 10-ը չեղարկվել են երկարատեւ ձյան պատճառով: Այս մասին հայտնում է ՏԱՍՍ-ը, ներկայացնելով Մոսկվայի օդանավակայանների առցանց ցուցատախտակի տվյալները:\nԺամը 17:00-ի դրությամբ՝ Շերեմետեւոյում 10 չվերթ է հետաձգվել, Վնուկովոյում 19 չվերթ է հետաձգվել, 2՝ չեղարկվել, Դոմոդեդովոյում չեղյալ է հայտարարվել 4 չվերթ, հետաձգվել ՝ 15, Ժուկովսկում չեղարկվել է 4 չվերթ։\n«Զվարթնոց» օդանավակայանի առցանց ցուցատախտակի տվյալների համաձայն՝ Մոսկվա-Երևան չվերթը կիրականացվի ուշացումով:\n"
}