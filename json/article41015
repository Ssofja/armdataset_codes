{
    "title": "Խաղաղապահներն Արցախում ականազերծել են շուրջ 1979 հա տարածք\r\n\r\n |armenpress.am|",
    "text": "armenpress.am: Ռուսաստանի Դաշնության պաշտպանության նախարարության միջազգային ականազերծման կենտրոնի մասնագետները շարունակում են Լեռնային Ղարաբաղում ականազերծման և պայթյունավտանգ իրերի հայտնաբերման ու վնասազերծման աշխատանքները: Այս մասին հայտնում է ՌԴ պաշտպանության նախարարության պաշտոնական կայքը:\nՌուս խաղաղապահները մեկ օրվա ընթացքում ականազերծել են 10 հա տարածք, 4 կմ ճանապարհ, 7 շինություն, հայտնաբերել և վնասազերծել՝ 7 պայթյունավտանգ առարկա:\n«Ընդհանուր առմամբ, 2020 թ. նոյեմբերի 23-ից չպայթած զինամթերքից մաքրվել է 1 979 հա տարածք, 612 կմ ճանապարհ, 1 707 շենք-շինություն, այդ թվում՝ 30 սոցիալական նշանակության օբյեկտ, հայտնաբերվել և վնասազերծվել է 25 556 պայթունավտանգ առարկա»,- ասված է հաղորդագրությունում:\n"
}