{
    "title": "ՀԱՊԿ-ը վարժանքներ կանցկացնի Կովկասում |azatutyun.am|",
    "text": "azatutyun.am: ՀԱՊԿ անդամ Ռուսաստանը, Հայաստանը, Բելառուսը, Ղազախստանը, Ղըրղզստանն ու Տաջիկստանը առաջիկա երկուշաբթի օրվանից զորավարժություններ կանցկացնեն՝ հաղորդում է Ռուսաստանի կառավարության պաշտոնաթերթը՝ հղում անելով ՀԱՊԿ Միացյալ շտաբի խոսնակ Վլադիսլավ Շեգրեկովիչին։\n«Վարժանքների նպատակն է հնարավորություն տալ, որպեսզի զինվորականները կարողանան մշակել կովկասյան տարածաշրջանում սահմանային զինված հակամարտությունը համատեղ տեղայնացնելու ժամանակ անհրաժեշտ նյութա-տեխնիկական ապահովման հարցերը», - ասել է ՀԱՊԿ ներկայացուցիչը։\nՎարժանքները կանցկացվեն Աստրախանում, օգոստոսի 17-20-ը՝ Հարավային ռազմական օկրուգի փոխհրամանատար Վիկտոր Վորոնովի գլխավորությամբ։\n"
}