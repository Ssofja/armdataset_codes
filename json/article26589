{
    "title": "Հայաստանն ու Չինաստանը հարաբերությունների զարգացման մեծ ներուժ ունեն. Լենա Նազարյան",
    "text": "Որպես ՀՀ ԱԺ Հայաստան-Չինաստան բարեկամական խմբի ղեկավար՝ գործընկերներիս հետ այսօր հանդիպել եմ դիվանագիտական առաքելությունն ավարտող Հայաստանում Չինաստանի Ժողովրդական Հանրապետության դեսպան Տյան Էռլոնի հետ: Այս մասին Ֆեյսբուքի իր էջում գրել է ՀՀ ԱԺ փոխնախագահ Լենա Նազարյանը:\n«Մեծ է դեսպան Տյան Էռլոնի ավանդը Հայաստանի և Չինաստանի ու, մասնավորապես, երկու երկրների խորհրդարանների հարաբերությունների զարգացման գործում, իսկ Չինաստանի հետ հարաբերությունների զարգացումը Հայաստանի Հանրապետության առաջնահերթություններից մեկն է:\nՎստահ եմ, որ Հայաստանն ու Չինաստանը հարաբերությունների զարգացման մեծ ներուժ ունեն և եկող տարին այդ առումով առավել բուռն կլինի»,- գրել է նա:\n"
}