{
    "title": "Մենք փորձում ենք անձերից անցում կատարել մեխանիզմների․ Վարազդատ Կարապետյան |hetq.am|",
    "text": "hetq.am: Խորհրդարանում շարունակվում է «Հայաստանի Հանրապետության ընտրական օրենսգիրք», «Կուսակցությունների մասին» սահմանադրական օրենքներում և հարակից ներկայացված օրենքների փաթեթում փոփոխություններ և լրացումներ կատարելու մասին Կառավարության և մի խումբ պատգամավորների օրենսդրական նախաձեռնության քննարկումը:\nՀարակից զեկուցմամբ հանդես եկավ նախագծի համահեղինակ, «Իմ քայլը» խմբակցության պատգամավոր Վարազդատ Կարապետյանը:\n«Կարծում եմ` քննարկում ենք առանցքային բարեփոխումներից մեկը, որն արվում է տեղական ինքնակառավարման ոլորտում: Մենք ամիսներ շարունակ հանդիպում ենք տարբեր քաղաքական ուժերի, քաղաքացիական հանրության կազմակերպությունների և համայնքների ներկայացուցիչների հետ ու քննարկում այն մոդելը, որով, բացի մեր երեք խոշոր համայնքները, մնացած համայնքները ևս կանցկացնեն իրենց ընտրությունները»,-ասաց Կարապետյանը:\nՆրա խոսքով` այս փուլում ավելի քան 4000 ընտրող ունեցող համայնքների մասին է խոսքը: Կարապետյանն ընդգծեց, որ այս փաթեթը յուրօրինակ համագործակցության ձևաչափ է խորհրդարանում ներկա քաղաքական ուժերի և Կառավարության միջև:\n«Շատ էական է ընդունելը, որ գործող համակարգը, որտեղ ունենում ենք մեծամասնական ընտրակարգով ընտրված համայնքի ղեկավար, ունի բազմաթիվ խնդիրներ: Մենք ունենք և' շատ լավ օրինակներ, և', ցավոք սրտի, վատ օրինակներ: Մենք պետք է ստեղծենք մեխանիզմներ, որոնք կնպաստեն նրան, որ կարողանանք ավելի լավ որոշումների կայացման հնարավորություններ ընձեռել համայնքների համար, հետևաբար նաև ավելի լավ ծառայություն` համայնքների բնակիչների համար»,-ասաց Կարապետյանը:\nՔաղաքական մեծամասնության պատգամավորի խոսքով` կարևոր է անցում կատարել մարդու դերից դեպի հանրային մեխանիզմների կայացման հնարավորությունների ստեղծմանը:\n«Վերջիվերջո, պիտի ունենանք մեխանիզմներ, որոնք մեզ թույլ են տալիս ստանալ «ի՞նչ անել» հարցի պատասխանը. ովքեր էլ հավաքվեն խորհրդարանում կամ կառավարությունում, եթե մենք կայացնենք «ի՞նչ անել» հարցի պատասխանը, մշտապես խնդրահարույց է լինելու: Կարծում եմ՝ խնդիրը մեխանիզմների կայացումն է, որտեղ անընդհատ կգեներացվի «ի՞նչ անել» հարցի պատասխանը, իսկ դա առավելապես հնարավոր է մաքսիմալ թափանցիկության և մարդկանց առավելագույն մասնակցությունն ապահովելու միջոցով»,-ասաց նա:\nՎերջինիս համոզմամբ` ներկայացված փաթեթը «տանում է հենց այդ ճանապարհով»:\nՇարունակությունը՝ hetq.am-ում\n"
}