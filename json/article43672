{
    "title": "Առաջարկվում է 6 ամսով երկարաձգել Կորոնավիրուսի դեմ պայքարի արդյունավետությունն ուսումնասիրող ԱԺ քննիչ հանձնաժողովի լիազորությունների ժամկետը |armenpress.am|",
    "text": "armenpress.am: Կորոնավիրուսի դեմ պայքարի արդյունավետությունն ուսումնասիրող Ազգային ժողովի քննիչ հանձնաժողովի լիազորությունների ժամկետը նախատեսվում է երկարաձգել 6 ամսով:\nԱյս մասին Ազգային ժողովի որոշման նախագիծ ներկայացնելու հարցը հավանություն ստացավ հանձնաժողովի արտահերթ նիստի ընթացքում:\n«Հանձնաժողովը ձևավորվել է այն ժամանակահատվածում, երբ Ազգային ժողովը պատրաստվում էր գնալ հերթական արձակուրդ, այնուհետև պատերազմական իրավիճակում անհնար է եղել գործունեություն ծավալելը, և շատ աշխատանքներ մնացել են առկախված: Նաև մեր ամբողջական աշխատանքները վերջնականացնելու նպատակով քննիչ հանձնաժողովին անհրաժեշտ է լրացուցիչ 6 ամիս՝ այդ աշխատանքներն ամփոփելու համար»,- նշեց հանձնաժողովի անդամ, «Իմ քայլը» խմբակցության պատգամավոր Հերիքնազ Տիգրանյանը:\n"
}