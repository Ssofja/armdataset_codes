{
    "title": "Ադրբեջանը հայկական կողմին է փոխանցել ևս 15 զինծառայողի աճյուն․ ԱԻՊԾ",
    "text": "Այսօր ադրբեջանական կողմը Մարտունու շրջանի Կարմիր Շուկա-Շեխեր համայնքների խաչմերուկում հայկական կողմին է փոխանցել Վարանդային (Ֆիզուլի) տարածաշրջանից հայտնաբերված, ռազմագործողությունների ընթացքում զոհված և մինչ այժմ անհետ կորած համարվող ևս 15 (նախնական տվյալներ) զինծառայողի աճյուն: Այս մասին հայտնում են Արցախի Հանրապետության ՆԳՆ Արտակարգ իրավիճակների պետական ծառայությունից։\n«Նրանց ինքնությունը պարզ կլինի դատաբժշկական փորձաքննությունից հետո:\n2020 թվականի նոյեմբերի 13-ից առ այսօր Արցախի վերահսկողությունից դուրս գտնվող տարածքներից հայտնաբերված կամ Ադրբեջանի կողմից փոխանցված աճյունների ընդհանուր թիվը (նախնական տվյալներ) 1518 է»,- նշված է ԱԻՊԾ հաղորդագրության մեջ։\n"
}