{
    "title": "Իսրայելական բանակը օդային հարվածներ է հասցրել Սիրիային |1lurer.am|",
    "text": "1lurer.am: Սիրիական SANA պետական գործակալությունը հայտնել է, որ Իսրայելը հրթիռակոծել է Սիրիայի տարածքը, ինչի հետևանքով երեք մարդ է զոհվել, մեկը վիրավորվել է, հասցվել է նյութական վնաս: Al Arabiya-ն, սակայն, հայտնում է 10 զոհի մասին: Ըստ սիրիական  աղբյուրի՝ երկրի ՀՕՊ համակարգերը հարձակումը հետ մղելիս ոչնչացրել են իսրայելական մի քանի հրթիռ:\nԻսրայելական բանակն էլ, ըստ Reuters ի, հայտարարել է, որ հարված է հասցրել և՛ սիրիական, և՛ Սիրիայում տեղակայված իրանական ուժերին, որոնք պայթուցիկ սարքեր են տեղադրել Ալֆա գծի երկայնքով՝ իսրայելական ուժերին հարվածելու համար:\nԱվելի վաղ հաղորդվել էր, որ գիշերը իսրայելական օդուժը թռիչք է իրականացրել մայրաքաղաք Դամասկոսի երկնքում, ինչը սիրիական կողմն անվանել է «իսրայելական ագրեսիա»:\n"
}