{
    "title": "Վահե Ղալումյանն ու Դավիթ Նահապետյանն ընտրվեցին առաջադրված պաշտոններում, իսկ «Իմ քայլը»–ի թեկնածու Կարեն Առուստամյանին ԱԺ-ն չընտրեց Հաշվեքննիչ պալատի անդամի պաշտոնում |tert.am|",
    "text": "tert.am: Ազգային ժողովում ավարտվել են Հաշվեքննիչ պալատի անդամի, ԿԲ խորհրդի անդամի և ԱԺ տարածքային կառավարման, գյուղատնտեսության ու բնապահպանության մշտական հանձնաժողովի նախագահի ընտրությունները:Հաշվիչ հանձնախմբի նախագահ Վահագն Հովակիմյանը տեղեկացրեց, որ քվեարկությանը 132 պատգամավորներից մասնակցել է 84-ը:\nՀաշվեքննիչ պալատի անդամի պաշտոնում «Իմ քայլը» խմբակցությունը ներկայացրել էր Կարեն Առուստամյանի թեկնածությունը: Քվեարկությանը մասնակցած 84 պատգամավորներից նրան կողմ էր քվեարկել 79-ը։ Կարեն Առուստամյանը չընտրվեց առաջադրված պաշտոնում:\nԿԲ խորհրդի անդամի պաշտոնում ընտրվել է Դավիթ Նահապետյանը: ԱԺ տարածքային կառավարման, գյուղատնտեսության ու բնապահպանության մշտական հանձնաժողովի նախագահի պաշտոնում առաջադրված Վահե Ղալումյանը ևս ընտրվել է:ԱԺ նախագահ Արարատ Միրզոյանը հայտարարեց, որ նամակով կդիմի ԱԺ խմբակցություններին, որպեսզի Հաշվեքննիչ պալատի անդամի թեկնածու առաջադրեն։\nԱռավել մանրամասն՝ tert.am-ում\n"
}