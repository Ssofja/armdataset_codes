{
    "title": "Ռազմագերիների հարազատները դադարեցրել են նստացույցը Փաշինյանի հետ պայմանավորվածության հիման վրա. «Միաբան» նախաձեռնություն",
    "text": "Ռազմագերիների հարազատները, ովքեր հունիսի 23-երեկոյից նստացույց էին իրականացնում ՀՀ կառավարության առջև, հունիսի 24-ին կրկին հանդիպել են ՀՀ վարչապետի պաշտոնակատար Նիկոլ Փաշինյանի հետ։ Այս մասին տեղեկացրին «Միաբան» նախաձեռնությունից, որի հաղողրդմամբ՝ Փաշինյանի հետ ձեռք բերված պայմանավորվածության հիման վրա որոշում է կայացվել դադարեցնել նստացույցը՝ ՀՀ կառավարության կողմից որոշակի ժամկետներում որոշակի գործողությունների իրականացման պայմանով։\nՆստացույցի մասնակից, գերեվարված Մելս Ամբարդարյանի եղբայր Տիգրան Ամբարդարյանն այս առնչությամբ «Ֆեյսբուք»-ի իր էջում գրել է. «Այս պահին դադարեցնում եմ նստացույցը հետևյալ պատճառով։\nԱյսօր կառավարությունից մեզ հրավիրեցին ներս և մենք հանդիպեցինք կառավարության ներկայացուցիչների հետ։ Մեզ լսեցին և քննարկեցինք մեր առաջարկած պայմանները։\nԴրանք են.\n\nՍտեղծել ժամանակավոր հանձնաժողով, որը անընդհատ անմիջական կապ պետք է ունենա գերիների հարազատների հետ (խոստացել են ձևավորել վաղը` 25.06.2021)\nՄեր քննարկման արդյունքում համաձայնվեցինք լրացուցիչ ժամանակ տրամադրել կառավարությանը շարունակելու ջանքերը և մոտ ժամանակում տեղեկացնելու կատարված աշխատանքների մասին։\n\nԵթե բոլոր քննարկված պայմանները և պահանջները չպահպանվեն մինչև հուլիսի կեսերը, ես կվերսկսեմ նստացույցը և ավելի լայն բողոքի ակցիաներ կբարձրացնեմ ընկերներիս հետ միասին»։\n"
}