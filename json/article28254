{
    "title": "Ներկայացված պաշտոնական պատճառներն ինձ համար համոզիչ չեն. Մխիթարյանը` ազգային հավաքական չհրավիրվելու մասին",
    "text": "Հայաստանի ֆուտբոլի ազգային հավաքականի ավագ Հենրիխ Մխիթարյանը ֆեյսբուքյան իր էջում գրել է, որ առաջիկա միջազգային խաղերին Հայաստանի հավաքական չհրավիրվելու պաշտոնական պատճառներն իր համար համոզիչ չեն:«Ի զարմանս ինձ, Հայաստանի ազգային հավաքականի մարզչական շտաբից ինձ տեղեկացրել են, որ որոշ պատճառներով ինձ չեն հրավիրել միջազգային առաջիկա խաղերին: Ներկայացված պաշտոնական պատճառներն ինձ համար համոզիչ չեն: Այնուամենայնիվ, ես կանգնած եմ մեր տղաների կողքին և հաջողություն եմ մաղթում նրանց հետագա խաղերում»,- գրել է Հենրիխ Մխիթարյանը։\n"
}