{
    "title": "Զելենսկին հայտնել Է խոցված ուկրաինական ինքնաթիռի մասին կարեւոր ձայնագրության առկայության մասին |armenpress.am|",
    "text": "armenpress.am։ Ուկրաինան ունի իրանցի դիսպետչերների կարեւոր ձայնագրությունը, որն ապացուցում Է, որ Թեհրանում ի սկզբանե իմացել են հրթիռներով ուկրաինական ինքնաթիռի խոցման մասին: Այդ մասին հայտնել Է Ուկրաինայի նախագահ Վլադիմիր Զելենսկին «1+1» ուկրաինական հեռուստաալիքի եթերում:\n«Դա Թեհրանի դիսպետչերական ծառայության ձայնագրությունն Է Իրանի ինքնաթիռի հետ, որն այն ժամանակ վայրԷջքի Էր գնում: Ժամը 06:12-ին մեկնել Է մեր ինքնաթիռը, իսկ 06:30-ին պետք Է վայրԷջք կատարեր իրանական ինքնաթիռը: Նա այդ ամենը տեսել Է, եւ անձնակազմն սկսել Է խոսել դիսպետչերի հետ: Այնտեղ ամեն ինչ լսվում Է: Նա ասում Է, որ «ինձ թվում Է, որ հրթիռ Է թռչում»: Նա դա ասում Է ե՛ւ պարսկերեն, ե՛ւ անգլերեն. այնտեղ ամեն ինչ գրանցված Է», ասել Է Զելենսկին: Նրա խոսքով՝ այդ ձայնագրությունն այն բանի կարեւոր ապացույցն Է, որ իրանական կողմը հենց սկզբից գիտեր աղետի պատճառների մասին: «Դա նրանց հայտնի Էր արդեն ինքնաթիռի խոցման պահին»,-հավելել Է Ուկրաինայի նախագահը, հաղորդել Է ՏԱՍՍ-ը:\n"
}