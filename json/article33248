{
    "title": "Եվրախորհրդարանի 2 պատգամավորի մուտքը Բելառուս արգելվել է |tert.am|",
    "text": "tert.am: Եվրախորհրդարանի՝ Բելառուսի հետ կապերի պատվիրակության ղեկավար Ռոբերտ Բեդրոնիի և Բելառուսի հարցերով Եվրախորհրդարանի զեկուցող Պյատրաս Աշուտրյավիչուսի մուտքը Բելառուս արգելվել է, հաղորդում է РИА Новости-ն:\nԵվրոպացի խորհրդարանականները տարածած համատեղ հայտարարությամբ ընդգծել են, որ Բելառուսի իշխանությունների գործողությունները վկայում են երկխոսության ցանկացած հնարավորությունից հրաժարվելու մասին:\n«Բելառուսի ապագան որոշվում է այս օրերին: Կոչ ենք անում ԵՄ կառույցներին սկզբունքայնություն դրսևորել Բելառուսի ժողովրդի՝ ժողովրդավարական երկրում ապրելու օրինական ձգտումները պաշտպանելու և դրանց աջակցելու հարցում»,- նշված է հայտարարության մեջ:\n"
}