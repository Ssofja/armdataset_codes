{
    "title": "Մինսկում բերման են ենթարկվել 20-ից ավելի լրագրողներ |azatutyun.am|",
    "text": "azatutyun.am: Երեկ երեկոյան Մինսկում բերման է ենթարկվել ավելի քան երկու տասնյակ լրագրող տարբեր լրատվամիջոցներից, այդ թվում՝ «Ազատություն» ռադիոկայանի բելառուսական ծառայության չորս լրագրողներ: Նրանք Մինսկի Ազատության հրապարակում սպասում էին բողոքի հերթական ակցիային:\nՄոտ 3,5 ժամ անց լրագրողների մեծ մասին ազատ են արձակել՝ մինչ այդ ստուգելով փաստաթղթերը, գրանցելով բնակության և գրանցման հասցեները, ինչպես նաև ստուգելով տեսախցիկներն ու հեռախոսները:\nԿեսգիշերին մոտ առնվազն 6 լրագրողներ դեռ շարունակում էին մնալ ոստիկանության բաժանմունքում, քանի որ նրանք հրաժարվել էին ցույց տալ ոստիկաններին իրենց հեռախոսների և տեսախցիկների պարունակությունը:\n"
}