{
    "title": "Գեղարքունիքի մարզպետը հերքել է այն լուրերը, թե մարզի Ջիլ, Փամբակ, Դարանակ գյուղերի ուղղությամբ դիրքեր են զիջվելու հակառակորդին",
    "text": "Գեղարքունիքի մարզպետ Գնել Սանոսյանը հերքել է այն լուրերը, թե մարզի Ջիլ, Փամբակ, Դարանակ գյուղերի ուղղությամբ դիրքեր են զիջվելու հակառակորդին։\n«Գեղարքունիքի մարզի հարգելի՛ բնակիչներ, ֆեյսբուքյան որոշ օգտատերեր և լրատվամիջոցների ներկայացուցիչներ այսօր ևս շարունակել են տարածել կեղծ տեղեկություն այս անգամ էլ, թե իբր Գեղարքունիքի մարզի որոշ հատվածներ, դիրքեր արևելյան մասում, մասնավորապես՝ Ջիլ, Փամբակ, Դարանակ գյուղերի ուղղությամբ, զիջվելու են թշնամուն։ Նշված լուրը նույնպես չի համապատասխանում իրականությանը։ ՀՀ զինված ուժերը բոլոր ուղղություններով կատարում է իր առջև դրված խնդիրները»,- հայտնել է։\n"
}