{
    "title": "Չինացի գիտնականները կորոնավիրուսի երկու մուտացիա են հայտնաբերել",
    "text": "Չինացի գիտնականները հայտարարել են, որ նոր տեսակի COVID-2019 վիրուսը մուտացիայի է ենթարկվել, ու այժմ առկա է երկու տեսակ՝ S-cov և L-cov։ Այս մասին հետազոտությունը հրապարակվել է երեքշաբթի օրը National Science Review գիտական ամսագրում։ Ըստ գիտնականների՝ L-cov տեսակի վիրուսն ավելի վտանգավոր է, այն ավելի շուտ է տարածվում և ավելի մեծ վնաս հասցնում մարդու շնչառական համակարգին։ Վիրուսի տեսակների հիմնական տարբերությունները՝ L-cov • մահացության ավելի բարձր աստիճան,• ավելի ագրեսիվ է, ու սիմպտոմներն ավելի տեսանելի են,• ավելի հեշտ է պայքարել սիմպտոմների տեսանելիության պատճառով, • առավել տարածված էր Ուհանում, աշխարհում տարածվածությունը մի քանի անգամ ցածր է։ S-cov• մահացության աստիճանը շատ ավելի ցածր է, • սիմպոտմները կ՛ամ շատ քիչ են, կա՛մ ընդհանրապես բացակայում են, • տարածվում է ավելի արագ, քանի որ սիմպտոմատիկան շատ ավելի դժվար է նկատել, • հայտնի չէ, թե արդյո՞ք S-cov-ով վարակվածության դեպքում ձեռք է բերվում իմունիտետ L-cov տեսակի վարակի նկատմամբ, թե՞ ոչ։\n"
}