{
    "title": "Ռուսաստանից այցերը մեկ ամսում նվազել են 14%-ով |aliq.ge|",
    "text": "aliq.ge:  Հուլիս ամսվա ընթացքում Ռուսաստանից զբոսաշրջային այցերը նվազել են 14%-ով։ Այս մասին հայտարարել է Վրաստանի տուրիզմի ազգային վարչության ղեկավար Մարիամ Քվրիվիշվիլին:\nՆրա խոսքով, չնայած ստեղծված իրավիճակին, ակնհայտ էր, որ ռուս զբոսաշրջիկները Վրաստան այցելելու մեծ ցանկություն ունեն:\nՄիևնույն ժամանակ հուլիս ամսվա ընթացքում աճել են միջազգային այցելությունները Վրաստան` 4,5%-ով, իսկ զբոսաշրջային այցերը` 1%-ով:\nՀիշեցնենք՝ հունիսի 20-ին Թբիլիսիում սկսված հակառուսական մասշտաբային ակցիայից հետո ՌԴ նախագահ Վլադիմիր Պուտինի հրամանագրով ավիաընկերություններին հուլիսի 8-ից արգելվում է փոխադրումներ կատարել ՌԴ-ից Վրաստան։\n"
}