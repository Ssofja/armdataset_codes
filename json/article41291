{
    "title": "Խաչատուրյան քույրերը տուժող կողմ են ճանաչվել հոր սպանության գործում\r\n |1lurer.am|",
    "text": "1lurer.am: Խաչատուրյան քույրերը տուժած կողմ են ճանաչվել նրանց կողմից հոր սպանության կապակցությամբ վերջերս հարուցված քրեական գործով: Այս մասին РИА Новости գործակալությանը հայտնել է Անգելինայի փաստաբան Ալեքսեյ Պարշինը:\n«Այսօր բոլոր աղջիկները պաշտոնապես ծանոթացել են քրեական գործ հարուցելու որոշմանը: Նրանք տուժող կողմ են ճանաչվել»,- նշել է նա:\nՔննչական կոմիտեի կողմից Միխայիլ Խաչատուրյանի դեմ քրեական գործ հարուցելու մասին գործակալությանն ավելի վաղ հայտնել էր գործընթացի մասնակից պաշտպաններից մեկը: Նրա խոսքով՝ խոսքը երեք հոդվածների մասին է՝ «Սեռական բնույթի բռնի գործողություններ», «Սեռական բնույթի գործողությունների պարտադրում» և «Խոշտանգում»:\n"
}