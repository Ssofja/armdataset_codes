{
    "title": "Ջերմուկի բնակիչները ավտոերթով շարժվելու են Բաղրամյան 26՝ մասնակցելու Ամուլսարի հարցով քննարկմանը",
    "text": "Ջերմուկի բնակիչները հայտարարություն են տարածել այն մասին, որ օգոստասի 19-ին ավտոերթով շարժվելւ են Երևան․\n«Ամուլսարի հարցով քննարկում է լինելու կառավարությունում։ Նշանակվել է հանդիպում Ջերմուկ համայնքի համայնքապետի, ավագանու անդամների, ուսուցիչների և տնօրենների, առողջարանների և հյուրանոցների տերերի, ինչպես նաև հինգ հոգի հանքի դեմ պայքարող բնակիչների հետ։\nՈւսի մենք բնակիչներով նպատակահարմար գտանք հինգ հոգու փոխարեն գնալ հիսունից ավել մեքենաներից կազմված ավտոերթով։\nՀարգելի հայրենակիցներ Ամուլսարը դա հայրենիք է և համահայության խնդիրն է։Բոլոր հայրենասեր մարդիկ կարող են և ցանկալի է, որ միանան ավտոերթին, ինպես Ջերմուկից այնպես էլ ճանապարհից։ Ինչպես նաև մարդիկ կարող են Երևանում միանալ մեզ՝ միասին դրսում սպասելու մինչև հանդիպման ավարտը։Այդպիսով զորակցություն հայտնելով բնակիչներին ։\nԱվտոերթը կմեկնարկի Ջերմուկի Տաքսիների Կանգառ հրապարակից առավոտյան ժամը 07։00 ։\nՀանդիպումը տեղի է ունենալու օգոստոսի 19֊ին Երևանում Բաղրամյան 26 հասցեում ժամը 12։00»։\nԵրևանում ևս զորակցության ակցիա է իրականացվելու։ Միջոցառման հայտարարության մեջ ասվում է․\n«Երկուշաբթի օրը՝ օգոստոսի 19-ին, ժամը 12:00-ին, Բաղրամյան 26 հասցեում վարչապետ Նիկոլ Փաշինյանն Ամուլսարի հարցով հանդիպման է հրավիրել: Հրավիրյալների ամբողջական ցանկին չենք տիրապետում, սակայն գիտենք, որ բնապահպանները, Ջերմուկ համայնքի ավագանին, դպրոցներն ու Ամուլսարի պահապանները հրավիրվել են: Մինչ սահմանափակ թվով մարդիկ ներսում կմասնակցեն քննարկմանը, մյուսներս հավաքվելու ենք դրսում՝ զորակցելու:\nP.S. Հավանաբար շոգ եղանակ է լինելու, եկեք պատրաստված՝ ջրով, գլխարկով և այլն»: \n"
}