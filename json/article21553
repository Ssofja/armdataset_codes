{
    "title": "Կորոնավիրուսի տնտեսական հետևանքների չեզոքացման 20-րդ կամ 22-րդ միջոցառումների նոր դիմում լրացնելու համար պետք է սպասել նախորդ դիմումի մերժման մասին հաղորդագրության",
    "text": "Աշխատանքի և սոցիալական հարցերի նախարարությունը։ հայտարարություն է տարածել, որ ներկայացնում ենք ստորև։\n«Եթե դիմել եք Կորոնավիրուսի տնտեսական հետևանքների չեզոքացման 20-րդ կամ 22-րդ միջոցառումների համար և այս կամ այն պատճառով լրացրել եք սխալ կամ թերի տեղեկություններ՝ օրինակ՝ այլ անձի քարտի տվյալներ, ապա նոր դիմում լրացնելու համար պետք է սպասեք նախորդ դիմումի մերժման մասին հաղորդագրության:\nԴիմումի մերժում հնարավոր է ՝ հետևյալ դեպքերով.\n1) վճարային քարտը պատկանում է այլ անձի,2) կամ վճարային քարտի համարը սխալ է,3) կամ վճարային քարտը գործող չէ։\nՆշված հանգամանքներից որևէ մեկի առկայության դեպքում՝ դրամական աջակցության գումարը չի կարող փոխանցվել։\nՄիջոցառմամբ սահմանված դրամական աջակցությունից օգտվելու համար անհրաժեշտ է dimum.ssa.am կայքի միջոցով ներկայացնել նոր էլեկտրոնային դիմում՝ լրացնելով բացառապես Ձեր քարտային հաշվին վերաբերող ճիշտ տվյալներ։\nԱնհրաժեշտ է նկատի ունենալ, որ մինչև սխալ տվյալներով լրացված դիմումի մերժման մասին հաղորդագրություն ստանալը հնարավոր չէ մուտքագրել ճշտված տվյալներով երկրորդ դիմում»:\n"
}