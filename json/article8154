{
    "title": "Լիբանանահայ բժիշկները իրենց մասնագիտությամբ աշխատանքի կանցնեն Արցախում. Զարեհ Սինանյան |armtimes.com|",
    "text": "armtimes.com: Լիբանանից Արցախ ժամանած 2 բժիշկների ընտանիքների կեցության հարցը շուտով լուծվելու է. նրանք այժմ հյուրանոցում են, սակայն կարճ ժամանակահատվածում վերանորոգվելու են նրանց կացարանները: Արցախի Հանրապետության կառավարությունը հայրենադարձ բժիշկներին նաև աշխատանքով է ապահովելու: Այս մասին տեղեկացրեց Սփյուռքի գլխավոր հանձնակատար Զարեհ Սինանյանը:\nՍփյուռքի գլխավոր հանձնակատարի գրասենյակը երեկ տեղեկացրել էր, որ երկու լիբանանահայ բժիշկների ընտանիքներ բնակություն են հաստատել Արցախի Շուշի քաղաքում: Արցախի Հանրապետության իշխանությունները պատրաստակամություն են հայտնել 100-150 լիբանանահայ ընտանիքի ընդունել: ԱՀ  նախագահ Արայիկ Հարությունյանը, անդրադառնալով Լիբանանում ստեղծված իրավիճակին երեկ ընդգծել է, որ տեղի  հայ համայնքի խնդիրների լուծման գործում շատ կարևոր է համահայկական ջանքերի ներդրումը:\n-Պարո՛ն Սինանյան, լիբանանահայ ընտանիքների որոշո՞ւմն է եղել Արցախում բնակվելը:\nՄիանշանակ իրենց որոշումն է եղել: Արցախի Հանրապետությունը, տեղյակ լինելով, որ լիբանանահայ մեր որոշ հայրենակիցներ որոշել են տեղափոխվել հայրենիք, նրանց առաջարկ է արել, որ պատրաստ է իրենց ընդունել և լավ պայմաններ ստեղծել իրենց կեցության համար, և ոմանք սկսել են արձագանքել:\n-Արդեն լուծվե ՞լ է Արցախ ժամանած բժիշկների կեցության հարցը:\n- Կեցության հարցը անցումային փուլում է: Գիտենք, որ նրանք արդեն գտնվում են Շուշիում: Որքանով  մենք տեղյակ ենք՝  այս պահին հյուրանոցում են մնում, մինչև  կացարանները վերանորոգվեն և պատրաստ լինեն իրենց ընդունելու: Խոսքը կարճ ժամկետի մասին է:\n-Ինչպե ՞ս է լուծվելու հայրենադարձ ընտանիքների աշխատանքի, կրթության հարցը:\n- Որքան հասկացա Արցախի կառավարությունը արդեն լուծել է աշխատանքի  հարցը: Նրանք բժիշկ են և իրենց մասնագիտությամբ են աշխատելու Արցախում:\n-Պարոն Սինանյան, մե՞ծ է այն  լիբանանահայերի թիվը, ովքեր Հայաստան գալու ցանկություն են հայտնել:\n- Այս պահին մենք կապի մեջ ենք բազում դիմորդների հետ: Մարդիկ, ընդհանուր առմամբ, ուզում են գալ Հայաստան: Մենք, իհարկե, տեղեկացնում ենք, որ Արցախ գնալը ևս տարբերակ է: Այս պահին մենք արձագանք ունենք 9 ընտանիքներից: Դեսպանատունը որոշ ժամանակով ընդհատել էր դիմումների ընդունումը, բայց երկուշաբթի օրվանից նորից հավաքագրում է դրանք: Մեզ դիմում են գրասենյակի միջոցով, սոցիալական մեդիայով՝ ֆեյսբուքով, ինստագրամով, այսնիքն՝ մտքներովդ ինչ ֆորմատ որ անցնի, մարդիկ դիմում են Հայաստան գալու համար:\nՇարունակությունը՝ armtimes.com-ում\n"
}