{
    "title": "Բելառուսը միասնական արժույթի անցում չի քննարկում Ռուսաստանի կամ ԵԱՏՄ-ի հետ |armenpress.am|",
    "text": "armenpress.am: Եվրասիական տնտեսական միության (ԵԱՏՄ) շրջանակներում ընդհանուր ֆինանսական շուկայի ստեղծումը եւ ՌԴ-ի հետ դրամավարկային քաղաքականության ներդաշնակեցումը վերազգային արժույթի անցում չեն նախատեսում: Այս մասին լրագրողներին հայտնել Է Բելառուսի ազգային բանկի վարչության նախագահ Պավել Կալաուրը:\n«Երեկ մենք Եվրասիական տնտեսական միության շրջանակներում քննարկեցինք ընդհանուր ֆինանսական շուկայի՝ ընդունված հայեցակարգի իրականացման հարցը: Խոսքը չի վերաբերում ինչ-որ վերազգային արժույթների»,- ասել Է Ազգային բանկի ղեկավարը:\nՆա նշել Է, որ «(ՌԴ-ի հետ միության կամ ԵԱՏՄ-ի շրջանակում միասնական արժույթի անցման շուրջ – ծանոթ. խմբ.) զանազան խոսակցությունները, որոնք ոչ մի հիմք չունեն, հուզում են հասարակայնությանը, ստեղծում բարձր գնաճային, արժեզրկումային սպասումներ»: «Այդօրինակ կարծիքների համար ոչ մի կարգի հիմքեր չկան»,- նշել Է Ազգային բակի ղեկավարը, հաղորդել Է ՏԱՍՍ-ը:\n"
}