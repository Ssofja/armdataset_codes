{
    "title": "ԵԱՀԿ ներկայացուցիչը ողջունում է Ուկրաինայում գերիների փոխանակումը |azatutyun.am|",
    "text": "azatutyun.am: Ուղղափառ հավատացյալները գալիք կիրակի օրը՝ ապրիլի 19-ին, նշելու են Քրիստոսի Հարության տոնը:\nԶատկի կապակցությամբ Ուկրաինան և երկրի արևելքում գործող ռուս անջատականները գերիների փոխանակում են իրականացրել:\nՆախագահ Վլադիմիր Զելենսկու գրասենյակի փոխանցմամբ, 20 ուկրաինացի գերիներ երեկ վերադարձել են Կիև:\nԴոնբասի անջատականները հայտնել են, որ ուկրաինական կողմն ազատ է արձակել 14 մարդկանց:\nՈւկրաինայում ԵԱՀԿ նախագահի անձնական ներկայացուցիչ Հեյդի Գրաուն ողջունել է գերիների փոխանակումը և հույս է հայտնել, որ «այդ մարդասիրական քայլը կնպաստի կողմերի փոխադարձ վստահությանը»:\nՈւկրաինայի արևելքում 2014 թվականին մեկնարկած պատերազմի ընթացքում զոհվել է մոտ 13 հազար 200 մարդ:\nԱնցյալ տարվա սեպտեմբերին Ռուսաստանը և Ուկրաինան 35-ական բանտարկյալների են փոխանակել:\nԴեկտեմբերին Ուկրաինան ռուս անջատականներին է փոխանցել 124 բանտարկյալների, իսկ անջատականները 76 հոգու են ազատ արձակել:\n"
}