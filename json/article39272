{
    "title": "Ոստիկանները բերման ենթարկեցին կառավարության մոտ բողոքի ակցիա անող՝ ռեստորանային բիզնեսի աշխատողներին |news.am|",
    "text": "news.am: Կառավարության շենքի մոտից այսօր՝ հուլիսի 9-ին, ոստիկանները բերման ենթարկեցին ռեստորանային բիզնեսի՝ բողոքի ակցիա իրականացնող աշխատողներին։  \nՈստիկանները նախ մոտեցան ակցիայի մասնակիցներին հորդորեցին հեռանալ կառավարության շենքի մոտից, ինչից որոշ ժամանակ անց սկսեցին բերման ենթարկել նրանց։ \nԿառավարության առջեւ ակցիա են իրականացնում ռեստորանային բիզնեսի սեփականատերերը, աշխատակիցներ, երգիչ, երգչուհիներ, երաժիշտներ, հանդիսավարներ, խոհարարներ, մատուցողներ։ \nԲողոքի ակցիայի մասնակիցները պահանջում են ամբողջովին վերաբացել ռեստորանային համալիրները եւ հանդիսության սրահները, որոնցում արտակարգ դրությամբ պայմանավորված հավաքույթներ անցկացնել չի թույլատրվում։\n"
}