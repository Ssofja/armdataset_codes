{
    "title": "Ռուսաստանը վարակվածների թվով շրջանցեց Գերմանիային ու Ֆրանսիային |armenpress.am|",
    "text": "armenpress.am: Ռուսաստանում կորոնավիրուսով վարակվածների թիվն ավելացել է 11 հազար 231-ով՝  դառնալով 177 հազար 160՝ արձանագրված երկրի բոլոր ռեգիոններում:\nԱյս մասին տեղեկացնում  է ՏԱՍՍ գործակալությունը՝ ներկայացնելով կորոնավիրուսի տարածման դեմ պայքարի օպերատիվ շտաբի տվյալները:\nԵրկրում ապաքինվածների թիվն ավելացել է 2 հազար 476-ով՝  դառնալով 23 հազար 803: Վերջին մեկ օրում մահացել է 88 մարդ, ընդհանուր առմամբ երկրում մահացել է 1625 վարակված:\n Նշվում է, որ նոր վարակվածների 48.7 տոկոսի մոտ ախտանշաներ չեն եղել: Նոր դեպքերի զգալի մասը գրանցվել է Մոսկվայում:\n"
}