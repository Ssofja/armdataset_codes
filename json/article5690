{
    "title": "ՀՀ–ում գործող քաղհասարակությունը նախաձեռնող չէ Արցախում քաղհասարակությունն ավելի ամրապնդելու հարցում. Արցախի ՄԻՊ |news.am|",
    "text": "news.am: Չճանաչվածության եւ Ադրբեջանի հայատյաց քաղաքականության հետեւանքով Արցախի Հանարպետությունը մեկուսացված է միջազգային հանրությունից, ինչը ուղղակիորեն բացասական ազդեցություն է ունենում նաեւ մարդու իրավունքների պաշտպանության մակարդակի վրա։ Այս մասին այսօր՝ ապրիլի 30-ին, ԱԺ Մարդու իրավունքների եւ հանրային հարցերի մշտական հանձնաժողովի նիստում նշեց Արցախի մարդու իրավունքների պաշտպան Արտակ Բեգլարյանը։\nՄասնավորապես, ՄԻՊ–ի խոսքով, քաղհասարակությունը Արցախում բավականին թույլ կարողություններ ունի։\n«Օրինակ, եթե միջազգային շփումներ լինեին եւ օտարերկրյա ռեսուրսներ մտնեին Արցախի Հանրապետություն, մեր քաղհասարակությունն ավելի ուժեղ կլիներ տարբեր խնդիրներ վերհանելու, առաջարկներ ներկայացնելու եւ նաեւ հանրային վերահսկողություն իրականացնելու առումով։\nՔաղհասարակության հարթակում անկեղծ ասած ես չեմ տեսնում ՀՀ–ում գործող քաղհասարակությունների նախաձետնողականությունը եւ ոգեւորությունը, որ Արցախում քաղհասարակությունն ավելի կարողունակ դառնա։\nԱյստեղի քաղհասարակության փորձը շատ կարեւոր է, որ Արցախում ամրապնդվի մարդու իրավունքների պաշտպանության մակարդակը»։\n"
}