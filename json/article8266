{
    "title": "Ձեռներեցության մեջ կանայք կարող են ավելի արդյունավետ, հավարակշռված և հաշվենկատ լինել. Նիկոլ Փաշինյան |aysor.am|",
    "text": "aysor.am: Հայաստանում բնակչության մեծամասնությունը կանայք են և տնտեսապես ակտիվ բնակչության շուրջ կեսը կին է, Կանանց ձեռներեցության միջազգային համաժողովի ժամանակ այսօր ասաց ՀՀ վարչապետ Նիկոլ Փաշինյանը։\n«Վերջին մեկ տարվա ընթացքում Հայաստանում կանանց դերը և ակտիվությունը նկատելիորեն բարձրացել է։ Անցած տարվա ոչ բռնի հեղափոխությունն իրականություն չէր դառնա առանց կանանց լայնամասշտաբ մասնակցության։ Կանանց դերն իսկապես շրջադարձային էր, հուսով եմ՝ տնտեսական զարգացման ոլորտում նրանց դերը նույնչափ է լինելու», - ասաց գործադիրի ղեկավարը։\nՆրա խոսքով՝ Հայաստանը կանացի խնամքի կարիք ունի, և նրանց ներկայությունն ամենտարբեր ոլորտներում պետք է ակտիվորեն խթանել։\n«Կանանց ակտիվությունը տնտեսության, պետական կառավարման և մյուս համակարգում չպետք է հակասի ավանդական ընտանեկան արժեքներին։ Ձեռներցության մեջ կանայք կարող են ավելի արդյունավետ, հավաարակշռված և հաշվենկատ լինել։ Համոզված եմ, որ հայ կնոջ պատասխանատվության զգացումը մի փոքր ավելին է, քան տղամարդկանցը։ Կարծում եմ՝ վիճակագրորեն նրանք ավելի քիչ են ներքաշված կոռուպցիայում», - ասաց ՀՀ վարչապետը՝ կանանց տնտեսական հեղափոխության մեջ ակտիվության և շրջադարձային ազդեցության կոչ անելով։\n"
}