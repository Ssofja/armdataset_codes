{
    "title": "Կառավարության անդամները չեն պատասխանում լրագրողների հարցերին |factor.am|",
    "text": "factor.am: Կառավարության նիստից հետո լրագրողներին գրեթե չի հաջողվում հարցեր ուղղել գործադիր մարմնի ներկայացուցիչներին: Նրանք հիմնականում դուրս են գալիս ծառայողական ելքերով: Այսօր, օրինակ, լրագրողներին ոչ հասանելի ճանապարհով գնացին ՔՊ վարչության նախագահ, Տարածքային կառավարման և ենթակառուցվածքների նախարար Սուրեն Պապիկյանը, ՔՊ վարչության անդամ Շրջակա միջավայրի նախարար Ռոմանոս Պետրոսյանը և Անվտանգության խորհրդի քարտուղար Արմեն Գրիգորյանը: Թեև լրագրողները նրանց փորձեցին հրավիրել ճեպազրույցի, սակայն նրանք առանց որևէ խոսք ասելու հեռացան: Լրագրողներին հասանելի ճանապարհով կառավարությունից դուրս եկան ԿԳՄՍ նախարար Վահրամ Դումանյանը, ՊՎԾ պետի պաշտոնակատար Տիգրան Ուրիխանյանը և Արարատի նորանշանակ մարզպետ Ռազմիկ Թևոնյանը: Նրանք, սակայն, հրաժարվեցին քաղաքական հարցերի պատասխանել:\nԱվելին՝ factor.am-ում\n"
}