{
    "title": "Հիմնանորոգումից հետո Գյումրիում վերաբացվեց «Մայր Հայաստան» հուշահամալիրի տարածքը |armenpress.am|",
    "text": "armenpress.am: Գյումրիում հիմնանորոգումից հետո սեպտեմբերի 5-ին վերաբացվեց  «Մայր Հայաստան» հուշահամալիրի տարածքը:\n«Տարածքի բարեկարգումից բացի, վերականգնվել են նաև  անմար կրակի մոտ տեղադրված բռունցքն  ու աստղը: Մաքրվել է նաև հուշարձանը: Տարածքը կառուցվել է  1960-1970 թվականներին և մինչ օրս երբեք  վերանորոգման աշխատանքներ չէր արվել»,- ասաց Գյումրու քաղաքապետ Սամվել Բալասանյանը:\nԱշխատանքներն իրականացվել են Գյումրու քաղաքապետարան-ՀՀ կառավարություն համատեղ ծրագրի շրջանակներում: Մոտ  60 մլն դրամ գումարի շրջանակներում իրականացվել է տարածքի սանդղաջրվեժի վերանորոգման և  բարեկարգման շինաշխատանքներ, տարածքում տեղադրվել են նաև նստարաններ:\n"
}