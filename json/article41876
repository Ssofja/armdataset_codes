{
    "title": "Այսօրվա դրությամբ հաստատվել է կորոնավիրուսի ընդհանուր 145240 դեպք, մեկ օրում գրանցվել է 1174 նոր դեպք",
    "text": "ՀՀ Առողջապահության նախարարությունը հայտնում է, որ դեկտեմբերի 10-ի դրությամբ, հաստատվել է կորոնավիրուսային հիվանդության ընդհանուր 145240 դեպք, որոնցից 121882-ն` առողջացած, 2416-ը` մահվան ելքով: Կորոնավիրուսային հիվանդությամբ այս պահին փաստացի բուժում է ստանում 20336 պացիենտ: Ընդհանուր առմամբ կատարվել է 539337 թեստավորում:Այսպիսով` երեկ կատարվել է 3504 թեստավորում, որից հաստատվել է կորոնավիրուսային հիվանդության 1174 նոր դեպք: Ունենք 1350 առողջացած և 23 մահվան դեպք:\nՆախորդ օրն արձանագրվել է մահվան 5 դեպք, երբ պացիենտներն ունեցել են կորոնավիրուսային վարակ, սակայն մահը վրա է հասել այլ հիվանդության պատճառով։ Այդպիսի դեպքերի ընդհանուր թիվը 606 է:\n"
}