{
    "title": "Անկարան սպառնում է պատասխանել Վաշինգտոնի ընդունած նոր սահմանափակումներին |azatutyun.am|",
    "text": "azatutyun.am: Պաշտոնական Անկարան պատասխան քայլերով է սպառնում Միացյալ Նահանգների կողմից ընդունված նոր սահմանափակումների կապակցությամբ:\nԵրեքշաբթի օրը ԱՄՆ Կոնգրեսի Ներկայացուցիչների պալատը հավանություն է տվել երկրի 738 միլիարդ դոլարի հասնող պաշտպանական բյուջեին, որով մի շարք սահմանափակումներ են նախատեսվում Թուրքիայի դեմ՝ ինչպես «Թուրքական հոսք» գազատարի կառուցման, այնպես էլ ռուսաստանյան արտադրության սպառազինության ձեռքբերման պատճառով:\n«Սպառնալիքների և պատժամիջոցների լեզուն չեն խանգարի Թուրքիային՝ վճռականորեն ձեռնարկելու անհրաժեշտ քայլերը իր ազգային անվտանգությունն ապահովելու համար», - ասված է Թուրքիայի արտգործնախարարության հայտարարությունում:\n"
}