{
    "title": "ՊՆ-ն ռազմարդյունաբերական գնումների 20 տոկոսն անում է տեղական արտադրանքից․ Տոնոյան |shantnews.am|",
    "text": "shantnews.am: Հայաստանի պաշտպանության նախարարությունը իր գնումների 20 տոկոսն իրականացնում է տեղական ռազմարդյունաբերողներից։ Այս մասին Ազգային ժողովում պատգամավորներից մեկի հարցին պատասխանելիս նշեց ՊՆ ղեկավար Դավիթ Տոնոյանը։ Խոսքը վերաբերում է և՛ պետական, և՛ մասնավոր ձեռնարկություններին։\nՊատգամավորի մտահոգությանը, որ որոշ գործարաններ հիմա կանգնած են, նախարարը պատասխանեց, որ ինքը ինֆորմացիային չի տիրապետում, և հավանական է, որ տարվա սկզբի հետ է պայմանավորված այդ պարապուրդը։\nՆախարարն ավելացրեց, որ իրենք նախընտրում են և խրախուսում են տեղական արտադրողից գնումների իրականացումը։\n"
}