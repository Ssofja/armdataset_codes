{
    "title": "Աշխարհում կորոնավիրուսի հետևանքով զոհերի թիվը հատեց 600 հազարի շեմը |azatutyun.am|",
    "text": "azatutyun.am: Աշխարհում կորոնավիրուսի հետևանքով զոհերի թիվը հատեց վեց հարյուր հազարի շեմը: Վարակակիրների թիվը 14 միլիոն է, որից շուրջ 8,5 միլիոնն ապաքինվել են:\nՎերջին մեկ օրվա ընթացքում արձանագրվել է աննախադեպ բարձր ցուցանիշ՝ 238 հազար վարակակիր: Վարակը նոր ուժգնությամբ է տարածվում Միացյալ Նահանգներում, Բրազիլիայում, Հնդկաստանում, Հարավային Աֆրիկայում:\nՄի շարք երկրներ՝ Իսրայելը, Իսպանիան, կրկին ստիպված են վերականգնել հակահամաճարակային կոշտ սահմանափակումները՝ վարակի տարածումը կանխելու համար:\n"
}