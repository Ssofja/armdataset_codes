{
    "title": "Վրաստանի ընդդիմությունը ներխուժել է խորհրդարան և խոսնակի ամբիոնից կախել ԵՄ դրոշը. տեղի է ունեցել քաշքշուկ. ընդդիմադիրները պահանջում են կառավարության հրաժարականը |tert.am|",
    "text": "tert.am: Լրագրողներն ու ընդդիմադիրները ներխուժել են Վրաստանի խորհրդարանի նիստերի դահլիճ՝  հանդիպում պահանջելով  պատգամավորների հետ, դեպքի վայրից հայտնում է Sputnik-ի վրացական ծառայության թղթակիցը:Օրենսդիր մարմնում  քաշքշուկ է տեղի ունեցել այն բանից հետո, երբ ընդդիմադիր TV Pirveli հեռուստաընկերության հիմնադիր Վատո Ծերեթելին որոշել է մտնել նիստերի դահլիճ: Ներկա պահին քաշքշուկը շարունակվում է նիստերի դահլիճում, իրավիճակը շարունակում է լարված մնալ:Խորհրդարանի խոսնակի տեղն են զբաղեցրել ընդդիմության ներկայացուցիչներ Թինաթին Բոկուչավան, Ելենա Խոշտարիան, Լելա Կեբուրիան, Խաթունա Սամնիձեն, Անա Նացվլշվիլին, որոնք ամբիոնից կախել են Վրաստանի և Եվրամիության դրոշները: Նրանք ամբիոնից պահանջում են կառավարության հրաժարականը: Անվտանգության աշխատողները փորձում են ընդդիմադիրների մի մասին դուրս հանել դահլիճից: Խորհրդարանի լիագումար նիստը տապալվել է: «Դա կանխամտածված սադրանք էր: Նրանք (ընդդիմությունը - խմբ.) սրան էին ձգտում երկար ժամանակ», - ասել է իշխող «Վրացական երազանք - ժողովրդավարական Վրաստան» կուսակցության պատգամավոր Շալվա Պապուաշվիլին: \n"
}