{
    "title": "Աշխարհում կորոնավիրուսի հետևանքով զոհերի թիվը գերազանցել է 100 000-ը\r\n |tert.am|",
    "text": "tert.am: Աշխարհում նոր տեսակի կորոնավիրուսի հետևանքով զոհերի թիվը գերազանցել է 100 000-ը, գրանցվել է վարակման 1,652,655 դեպք, ապաքինվել է 369,938 մարդ։ Այս մասին վկայում են worldometer առցանց թարմացվող կայքի տվյալները։ Եվրոպայում վարակակիրների թվով Իսպանիան առաջ է անցել Իտալիայից: Երկրում գրանցվել է կորոնավիրուսի 157 053 դեպք, 15 970-ը՝ մահվան ելքով։\nԻտալիան մահվան ելքով դեպքերի թվով առաջատարն է մնում․ երկրում գրանցվել է վարակման 147 577 դեպք, մահացել է 18 849-ը։\nԳերմանիայում գրանցվել է 119,624 դեպք (մահացել է 2 607-ը), Ֆրանսիայում՝ 117,749 (մահացել՝ 12 210-ը), Շվեյցարիայում՝ 24 548 դեպք (1 001)։\nԱսիայում առաջին տեղում Չինաստանն է, որտեղ նախորդ տարի դեկտեմբերից գրանցվել է մահվան 3 336 դեպք, հաստատվել է վարակման 81 907 դեպք:\nԻրանում զոհերի թիվը հասել է 4 232 -ի, վարակակիրների թիվը 68 192 է:\nԱշխարհում կորոնավիրուսով վարակվածների թվով առաջատարն ԱՄՆ-ն է, որտեղ արձանագրվել է 478 098 դեպք, որոնցից 17 919-ը՝ մահվան ելքով։\nՀամաճարակի օջախ Չինաստանի սահմաններից դուրս վարակը տարածվել է 204 երկրում:\n"
}