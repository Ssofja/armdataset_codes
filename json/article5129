{
    "title": "Սահմանադրական փոփոխությունների հարցը շարունակում է մնալ իշխանության օրակարգում |armenpress.am|",
    "text": "armenpress.am: ՀՀ վարչապետ Նիկոլ Փաշինյանը վստահեցնում է, որ Սահմանադրական փոփոխությունների հարցը եղել և շարունակում է մնալ իշխանության օրակարգում: Փաշինյանն այս մասին ասաց ԱԺ-ում կառավարության անդամների հետ հարց ու պատասխանին՝ անդրադառնալով անկախ պատգամավոր Արման Բաբաջանյանի հարցին:\nՊատգամավորը հիշեցրեց, որ վարչապետը նախագահի հետ քննարկել է Սահմանադրության և օրենսդրական դաշտի կատարելագործմանը վերաբերող հարցեր, խնդրեց մասնավորեցնել, թե ինչին է վերաբերել հանդիպումը:\nՓաշինյանը նշեց, որ այդ հանդիպումները կրել են և կրում են պարբերական բնույթ, և դրանք պետք է շարունակվեն: «Ասել եմ նաև, որ իրավիճակի վերլուծության և հայտնի հանգամանքների բերումով մեր օրակարգում եղել է և շարունակում է մնալ Սահմանադրական փոփոխությունների հարցը, այլ բան, որ պետք է դրա կոնկրետ պարամետրերը և բովանդակությունը քննարկել և փորձել գալ համաձայնությունների»,-ասաց վարչապետը:\n"
}