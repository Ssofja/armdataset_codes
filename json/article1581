{
    "title": "Վրաստանում կորոնավիրուսով վարակվածների թվի կտրուկ աճ է նկատվում |azatutyun.am|",
    "text": "azatutyun.am: Վրաստանի վարչապետ Գիորգի Գախարիան այսօր Թբիլիսիում կայացած կառավարության նիստի ընթացքում նշել է, որ երկրում կորոնավիրուսով վարակվածների թվի կտրուկ աճ է նկատվում։\n«Երեկ Վրաստանի տարածքում 24 նոր դեպք էր արձանագրվել, այսօր՝ 12։ Թեև մենք վերահսկում ենք իրավիճակը, և վարակի տարածման տեմպերը կառավարելի են, այնուհանդերձ, զգոնությունը կորցնել պետք չէ», - հայտարարել է Վրաստանի վարչապետը։\nՎերջին օրերին հայտնաբերված դեպքերի մեծ մասը կենտրոնացած է ադրբեջանցիներով բնակեցված Գարդաբանիի շրջանի երեք գյուղերում, որտեղ բնակչության ընդհանուր թիվը գերազանցում է 7 հազարը։\nԳախարիայի խոսքով՝ այս պահին Գարդաբանիի գյուղերում ակտիվ թեստավորում է իրականացվում։ Վրաստանի վարչապետը, սակայն, չի բացառում, որ վարակակիրների թվի աճի դեպքում Գարդաբանիի շրջանում կարող է լիարժեք կարանտին սահմանվել։\n"
}