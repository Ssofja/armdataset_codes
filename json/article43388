{
    "title": "Մեղրիի համայնքապետը ռազմաճակատում վիրավորվել է |hetq.am|",
    "text": "hetq.am: Խոշորացված Մեղրի համայնքի ղեկավար Մխիթար Զաքարյանը երեկ վիրավորվել է Արցախի հարավում տեղի ունեցող մարտերի ժամանակ:\nՄխիթար Զաքարյանը ձեռքի ոսկրային կոտրվածք ունի: Նրան վիրահատել են, վիրահատությունը տևել է չորս ժամ, գտնվում է Երևանի հիվանդանոցներից մեկում։ Մխիթար Զաքարյանի ինքնազգացողությունն այժմ լավ է:\nԱյս մասին «Հետք»-ին հայտնեց համայնքապետի մամուլի խոսնակ Մարիամ Ծատրյանը:\n"
}