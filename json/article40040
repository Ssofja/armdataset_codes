{
    "title": "Իրանը փորձարկել է սեփական արտադրության հակաօդային պաշտպանության նոր համակարգ |shantnews.am|",
    "text": "shantnews.am: Իրանի պաշտպանության նախարարությունը հաջողությամբ փորձարկել է սեփական արտադրության «Հորդատ 15» հակաօդային պաշտպանության համակարգը: Այս մասին հայտնել է Fars News Agency-ն:\nՓորձարկումներն անցկացվել են լայնամասշտաբ զորավարժությունների ընթացքում՝ հյուսիսային Սեմնան նահանգում: Հակաօդային պաշտպանության նոր համակարգը կարող է 150 կմ շառավղով հայտնաբերել տարբեր թիրախներ, ներառյալ՝ ռազմական ինքնաթիռներ, դրոններ և հետևել դրանց մինչև 120 կմ հեռավորության վրա: «Հորդատ 15» համակարգն ի վիճակի է նաև հայտնաբերել հստակ չերևացող թիրախները մինչև 85 կմ շառավղով և խոցել դրանք 45կմ հեռավորությունից:\nԻրանը սեփական հակաօդային պաշտպանության նոր համակարգը ներկայացրել էր դեռ այս տարվա հունիսին:\n"
}