{
    "title": "Մարզերից հազարներով Երևան եկող քաղաքացիներին պետք է նույնականացնել. Միքայել Մելքումյանի կոչը կառավարությանը |aysor.am|",
    "text": "aysor.am: «Բարգավաճ Հայաստան» խմբակցության պատգամավոր Միքայել Մելքումյանն այսօր խորհրդարանում հանդես եկավ կառավարությանն ուղղված հրատապ կոչով:\n«Մեր այն համաքաղաքացիները, ովքեր ձեռնարկությունների աշխատակիցեր չեն, հիմնարկներում գրանցված չեն, բայց տասնյակ հազարներով մարզերից գալիս են Երևան ամեն օր աշխատելու, կառավարությանը կոչ եմ անում այդ քաղաքացիներին արագ նույնականացնել», - ասաց նա:\nՄիքայել Մելքումյանը նշեց, որ այդ մարդիկ նպաստների համակարգում չկան, որևէ տեղ գրանցված չեն, բայց իրենց վաստակած օրվա հացով ապրում են, իսկ հիմա դա խաթարված է:\n«Ես խոսել եմ փոխվարչապետի հետ, հիմա պետք է նրանց արագ նույնականացնել, որպեսզի գրանցվեն, քանի որ մարդ մի շաբաթ, տասը օր չի կարող «յոլա գնալ» առանց հաց», - ասաց նա:\n"
}