{
    "title": "Արցախի տեղահանված բնակիչների 97%-ը օգտվել է աջակցման ծրագրերից",
    "text": "Արցախի տեղահանված բնակիչների 97%-ը օգտվել են աջակցման ծրագրերից։ Այս մասին Հայաստանում ժամանակավոր բնակություն հաստատած արցախցիների աջակցման ծրագրերի վերաբերյալ ասուլիսի ընթացքում ասաց Հայաստանում Արցախի Հանրապետության օպերատիվ շտաբի պետի տեղակալ Սասուն Սավադյանը։\n«Արցախի օպերատիվ շտաբը հիմնականում զբաղվում է պատերազմի հետևանքով տեղահանված քաղաքացիների սոցիալ-տնտեսական խնդիրների լուծմամբ, հաշվառմամբ և միգրացիոն հարցերով Արցախի տեղահանված բնակիչների 97%-ը օգտվել են բոլոր աջակցման ծրագրերից, որոնք արդեն ավարտման փուլում են»։\nՆրա խոսքով՝ այն անձինք, ովքեր դեռևս չեն օգտվել աջակցման ծրագրերից, լրացուցիչ ցուցակներով ընդգրկվում են ծրագրերում։\nՆա նաև ասաց, որ կարգավորվում է արցախցիների բնակության հարցը։ «Բոլոր տեղահանվածները եկել են այն եզրակացության, որ պետք է ապրեն վարձով կամ բարեկամի տանը»։\n"
}