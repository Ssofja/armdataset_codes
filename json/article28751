{
    "title": "ՌԴ պետդումայում կոչ են արել Ադրբեջանին պահպանել Ղարաբաղի կրոնական սրբավայրերը\r\n |24news.am|",
    "text": "24news.am: Կոչ ենք անում Ադրբեջանին պահպանել Լեռնային Ղարաբաղի տարածքում գտնվող կրոնական սրբավայրերը և պահպանել դրանց հասանելիությունը: Այս մասին, ինչպես գրում է «ՌԻԱ Նովոստի»-ին հայտարարել է Պետդումայի քաղաքացիական հասարակության զարգացման, հասարակական և կրոնական միությունների հիմնահարցերի հանձնաժողովի նախագահ Սերգեյ Գավրիլովը։\nՄամուլի ծառայության փոխանցմամբ Գավրիլովը նշել է, որ պետք է ապահովվի հասանելիությունը կրոնական օբյեկտներին` ինչպես մզկիթներին, այնպես էլ քրիստոնեական եկեղեցիներին:\n«Մենք հուսով ենք, որ համապատասխան միջազգային իրավունքի սկզբունքներին և հավատացյալների իրավունքների պաշտպանությանը, Ղարաբաղի կրոնական սրբավայրերն ու վանքերը կպահպանվեն: Ապահովելով անվտանգությունն ու ազատ մուտքը դեպի կրոնական սրբավայրեր՝ Ադրբեջանը ցույց կտա իր քաղաքակրթվածությունը»,- ասել է Գավրիլովը:\n"
}