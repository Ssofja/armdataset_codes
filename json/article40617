{
    "title": "Մոսկվա-Երևան չարտերային թռիչքի ապրիլի 6-ի տոմսերը սպառված են. երկրորդ թռիչքի անհրաժեշտություն կա",
    "text": "Երկուշաբի՝ ապրիլի 6-ին նախատեսված Մոսկվա-Երևան չարտերային թռիչքի տոմսերն ամբողջությամբ սպառվել են՝ Հայաստան վերադարձողների մեծ թվով պայմանավորված: Այս մասին տեղեկացնում է ՌԴ-ում ՀՀ դեսպանությունն ու քաղաքացիներին խնդրում հանգստություն պահպանել, քանի որ իրավիճակն ամբողջությամբ վերահսկելի է:\n«Հարգելի քաղաքացիներ.\nխնդրում ենք բոլորիդ պահպանել հանգստություն, իրավիճակն ամբողջությամբ վերահսկելի է։ Հայաստան վերադառնալ ցանկացողների թվի մեծաքանակության պատճառով ապրիլի 6-ի թռիչքի տոմսերն արդեն իսկ սպառվել են։\nՄեր աշխատակիցները փորձում են պատասխանել բոլոր զանգերին։ Վերջին ժամերին հեռախոսազանգերի քանակը գերազանցել է վեց հազարը։ Հայաստան վերադարձող մեր քաղաքացիները ենթարկվելու են 14-օրյա պարտադիր կարանտինային ռեժիմի. այն է՝ վերջիններս օդանավակայանից տեղափոխվելու են կարանտինային ռեժիմի համար նախատեսված հատուկ վայր: Վայրը սահմանվում է պարետի կողմից և ենթակա չէ հրապարակման։ Շարունակում ենք իրականացնել աշխատանքներ դեպի Հայաստան երկրորդ թռիչքի իրականացման համար թույլտվություն ստանալու ուղղությամբ»,-ասված է ՌԴ-ում ՀՀ դեսպանության ֆեյսբուքի էջում։\n"
}