{
    "title": "Թուրքիայի Սահմանադրական դատարանը վերադարձրել է քրդամետ կուսակցությունը փակելու դատախազության հայցը\r\n |1lurer.am|",
    "text": "1lurer.am: Թուրքիայի Սահմանադրական դատարանը հրաժարվել է քննել քրդամետ «Ժողովուրդների ժողովրդավարություն» կուսակցության գործունեությունն արգելելու մասին դատախազի հայցը և այն վերադարձրել է վերանայման՝ հաղորդում է Anadolu- ն:\nՆշվում է, որ հայցը պատշաճ կերպով չի ձևակերպվել և մշակման կարիք ունի:\nՀայցադիմումում Թուրքիայի դատախազությունը Սահմանադրական դատարանից պահանջել է կուսակցության 700 անդամի հինգ տարի զրկել քաղաքական գործունեություն ծավալելու իրավունքից:\nԱվելի վաղ քրդամետ կուսակցության պատգամավոր Օմեր Ֆարուք Գերգեղլիօղլուն զրկվել էր պատգամավորի կարգավիճակից՝ ահաբեկչության քարոզչություն իրականացնելու մեղադրանքով և դատապարտվել երկուսուկես տարվա ազատազրկման: Թուրքիայի իշխանությունները «Ժողովուրդների ժողովրդավարություն» կուսակցությանը մեղադրում են երկրում արգելված Քրդստանի աշխատավորական կուսակցության հետ կապեր ունենալու համար:\n"
}