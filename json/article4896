{
    "title": "ԵՄ-ը մտահոգված է ուրանը մինչև 20 տոկոս հարստացնելու Իրանի որոշմամբ |1lurer.am|",
    "text": "1lurer.am: Եվրամիությունը լրջորեն մտահոգված է ուրանը մինչև 20 տոկոս հարստացնելու Իրանի մտադրությամբ: Այս մասին այսօր Բրյուսելում կայացած մամուլի ասուլիսի ժամանակ հայտարարել է ԵՄ արտաքին քաղաքականության ծառայության ներկայացուցիչ Պետեր Ստանոն՝ փոխանցում է ТАСС գործակալությունը:\nԵՄ ներկայացուցիչն ընդգծել է, որ եվրոպական կառույցը մտադիր է ամեն ինչ անել Իրանի հետ միջուկային համաձայնագիրը պահպանելու համար:\n«Մենք ցավում ենք Իրանի գործողությունների համար, սակայն Եվրամիությունը հավատում է, որ միջուկային համաձայնագիրն անհրաժեշտ է պահպանել միասնական ջանքերով»,- նշել է Պետեր Ստանոն:\n"
}