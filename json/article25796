{
    "title": "ՌԴ-ն և Ֆրանսիան քննարկել են իրավիճակը Լեռնային Ղարաբաղում, այդ թվում՝ ԵԱՀԿ Մինսկի խմբի համանախագահների աշխատանքի համատեքստում",
    "text": "Ռուսաստանի Դաշնության արտաքին գործերի փոխնախարար Անդրեյ Ռուդենկոն Ռուսաստանի Դաշնությունում Ֆրանսիայի դեսպան Պիեռ Լեվիի հետ քննարկել է Լեռնային Ղարաբաղի կարգավորման շուրջ առկա իրավիճակը: Այս մասին տեղեկացնում է news.ru կայքը:«Զրույցի ընթացքում մտքերի մանրակրկիտ փոխանակություն է տեղի ունեցել Լեռնային Ղարաբաղի կարգավորման շուրջ ստեղծված իրավիճակի վերաբերյալ, այդ թվում՝ ԵԱՀԿ Մինսկի խմբի համանախագահների աշխատանքի համատեքստում, ինչպես նաև ԱՊՀ տարածքում առկա այլ արդիական հարցերի շուրջ»,-ասված է հաղորդագրության մեջ:Ֆրանսիան Ռուսաստանի ու ԱՄՆ-ի հետ ղարաբաղյան կարգավորման ԵԱՀԿ Մինսկի խմբի համանախագահներից մեկն է:\n"
}