{
    "title": "Թրամփն այսօր կարգելափակի TikTok-ի գործունեությունը ԱՄՆ տարածքում |azatutyun.am|",
    "text": "azatutyun.am: Միացյալ Նահանգների նախագահ Դոնալդ Թրամփը խոստացել է արդեն այսօր արգելել TikTok սոցիալական ցանցի գործունեությունը ԱՄՆ տարածքում։ Այդ մասին Թրամփը հայտարարել է ուրբաթ ուշ երեկոյան Վաշինգտոն վերադառնալու ճանապարհին։\n«Ես արդեն շաբաթ օրը պատրաստվում եմ TikTok-ն արգելափակելու մասին հրամանագիր ստորագրել», - հայտարարել է Դոնալդ Թրամփը՝ դիմելով նախագահական օդանավում իրեն ուղեկցող մի շարք լրագրողների։\nՆման քայլի պատճառն, ըստ ամերիկյան իշխանությունների, TikTok-ի սեփականատեր չինական ByteDance ըներությանը՝ օգտատերերի անձնական տվյալները պաշտպանելու անկարողությունն է։\nTikTok-ը կարճ տեսանյութեր պարունակող համաշխարհային խոշորագույն հարթակն է, այն շուրջ 500 միլիոն օգտատեր ունի, որոնցից առնվազն 65 միլիոնը ԱՄՆ տարածքում։\n"
}