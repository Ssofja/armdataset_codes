{
    "title": "Առաջին կիսամյակում արտահանումը Հայաստանից նվազել է 6.5%-ով, ներմուծումը՝ 12.9%-ով |hetq.am|",
    "text": "hetq.am: Այս տարվա առաջին կիսամյակում (2020 հունվար-հունիս) Հայաստանն աշխարհի հետ 3.1 մլրդ դոլարի առևտուր է արել։ Ըստ Վիճակագրական կոմիտեի (ՀՀ ՎԿ)՝ 2019 թվականի առաջին կիսամյակի համեմատ Հայաստանի արտաքին առևտրաշրջանառությունը 10.7%-ով նվազել է։ Ընդ որում ՝ այս ընթացքում ներմուծումն ավելի մեծ տեմպերով է նվազել, քան արտահանումը։\nՄասնավորապես, 2020 թվականի հունվար-հունիսին Հայաստանից արտահանվել է 1.1 մլրդ դոլարի ապրանք, որը 2019 թվականի նույն կիսամյակի համեմատ նվազել է 6.5%-ով։\nՆույն ժամանակաշրջանում Հայաստան է ներմուծվել 2 մլրդ դոլարի ապրանք, որը 2019-ի առաջին կիսամյակի համեմատ նվազել է 12.9%-ով։\n"
}