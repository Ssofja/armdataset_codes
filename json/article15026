{
    "title": "Մենք արդեն տարածքները հետ ենք վերցնում. Հայկ Մարության |lragir.am|",
    "text": "lragir.am: Երևանի քաղաքապետարանը խիստ հսկողություն է իրականացնում անհատույց տրամադրված բոլոր տարածքների նկատմամբ: Այս մասին Երևանի ավագանու այսօրվա նիստում ասաց ասաց քաղաքապետ Հայկ Մարությանը:\n«Եվ բոլոր այն տարածքները, որոնք անգամ վաճառվել են, բայց պայմանով, որ այս-այս ժամանակահատվածում այսպիսի բան պետք է տեղի ունենա, նաև այդ ժամանակահատվածներին շատ խիստ ուշադրություն ենք դարձնում: Նաև այն տնտեսվարողներ սուբյեկտներին, որոնք իրենց պարտավորությունները չեն կատարում, մենք խիստ արձագանքում ենք, ընդհուպ հետ վերցնելը»,- ասաց Մարությանը:\nՔաղաքապետի խոսքով՝ բոլորն այս խաղի կանոններն ընդունել են, հասկացել են, որ շատ արագ ու կտրուկ են լինելու Երևանի քաղաքապետարանի քայլերը:«Եվ դուք էլ գիտեք մի քանի դեպքեր, երբ մենք արդեն տարածքները հետ ենք վերցնում»,- ասաց Մարությանը:\n"
}