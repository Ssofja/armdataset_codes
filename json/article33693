{
    "title": "Վարդան Հարությունյանի վրա հարձակման մասին հաղորդման հիման վրա նյութեր են նախապատրաստվում. Ոստիկանություն",
    "text": "ՀՀ ոստիկանությունն անդրադարձել է քաղաքացիական ակտիվիստ, «Հայ ազգային կոնգրես» կուսակցության անդամ Վարդան Հարությունյանի ֆեյսբուքյան հայտարարությանն այն մասին, որ իր վրա հարձակվել ու բռնության են ենթարկել:\nՀՀ ոստիկանության արզաբանման մեջ մասնավորապես ասված է․ ««Վարդան Հարությունյան» տվյալներով «ֆեյսբուքյան» օգտատերերից մեկը այսօր իր էջում գրառում է արել, որ աշխատավայրի մոտ իրեն ծեծի են ենթարկել, մինչ այդ էլ, մի քանի օր առաջ ծեծել են տան մոտ:\nՕպերատիվ խումբը մեկնել է դեպքի վայր: Տուժած անձից ընդունվել է հաղորդում: Ձեռնարկվում են միջոցառումներ միջադեպի մասնակիցներին հայտնաբերելու և կատարվածի բոլոր հանգամանքները պարզելու ուղղությամբ:Ոստիկանության Կենտրոնական բաժնում նախապատրաստվում են նյութեր:\nԻսկ նախորդ դեպքով տեղեկացնում ենք, որ մայիսի 19-ին Վարդան Հարությունյանից նույնաբովանդակ ահազանգ է ստացվել ոստիկանության Արաբկիրի բաժին, սակայն նա հրաժարվել է դեպքի վերաբերյալ ոստիկանությունում հաղորդում տալուց: Ձեռնարկված միջոցառումներով և մարմնական վնասվածք հասցնելու փաստով նախապատրաստված նյութերով մայիսի 30-ին ՀՀ քրեական դատավարության օրենսգրքի 35 հոդվածի 1-ին մասի 4-րդ կետի /դիմողի բողոքի բացակայության/ հիմքով որոշում է կայացվել քրեական գործի հարուցումը մերժելու մասին:Որոշման պատճենն ուղարկվել է քաղաքացուն»:\n"
}