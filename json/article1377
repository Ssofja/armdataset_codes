{
    "title": "Էրդողանը շնորհավորել է Իմամօղլուին՝ Ստամբուլի քաղաքապետ ընտրվելու կապակցությամբ |ermenihaber.am|",
    "text": "ermenihaber.am։ Թուրքիայի նախագահ Ռեջեփ Թայիփ Էրդողանը շնորհավորել է Ստամբուլի քաղաքապետի ընտրություններում հաղթած ընդդիմադիր թեկնածուին՝ Էքրեմ Իմամօղլուին: Վերջինիս թեկնածությունն առաջադրվել էր ընդդիմադիր «Ժողովրդահանրապետական կուսակցությունից» (ԺՀԿ-CHP):  Շնորհավորական ուղերձն Էրդողանը հղել է Twitter-ի միջոցով։ «Ցանկանում եմ, որ ընտրության արդյունքները Ստամբուլին բարիք բերեն։ Այսօր մեկ անգամ ևս դրսևորվեց ազգային կամքը։ Շնորհավորում եմ նախնական տվյալներով հաղթած Էքրեմ Իմամօղլուին»,- գրել է Էրդողանը։\n"
}