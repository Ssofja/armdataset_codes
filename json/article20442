{
    "title": "Մարտի 1-ի զոհերի հիշատակին նվիրված հուշարձանի տեղադրմանը դրական եզրակացություն է տրվել",
    "text": "Երևանի ավագանու Մշակույթի հանձնաժողովի անդամներս դրական եզրակացություն տվեցինք «Մարտի 1-ի զոհերի հիշատակին նվիրված հուշարձանի» տեղադրմանը Երևանի Զաքյան, Բեյրութի և Գրիգոր Լուսավորիչ փողոցներով շրջապատված Մանկական այգում։ Այս մասին ֆեյսբուքյան իր էջում գրել է «Իմ քայլը» խմբակցության անդամ Գրիգոր Երիցյանը։\n«Բաց մրցույթում հաղթած բրոնզից և քարից հուշարձանը կոչվում է «Ազդեցություն և հակազդեցություն»: Արձանի հեղինակն է 2008 թվականի հետընտրական ցույցերի մասնակից, քանդակագործ Ալբերտ Վարդանյանը:\nՔանդակը մի կողմից՝ զորեղ, ծավալուն և լուսավոր ուժի, մյուս կողմից մութ, ավելի բիրտ ուժի հակադրության մասին է» ,- նշել է նա։  \n"
}