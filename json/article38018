{
    "title": "Ռուսաստանը եւ ԱՄՆ-ը պայմանավորվել են ՌՀՍՊ-ն երկարացնել Մոսկվայի պայմաններով |armenpress.am|",
    "text": "armenpress.am: Ռուսաստանը եւ ԱՄՆ-ը որոշում են ընդունել երկարացնել ռազմավարական հարձակողական սպառազինությունների կրճատման պայմանագիրը (ՌՀՍՊ) Մոսկվայի պայմաններով: Այդ մասին հայտարարել Է ԱԳ փոխնախարար Սերգեյ Ռյաբկովը:\n«Մեր պայմաններով. հինգ տարով՝ առանց նախապայմանների, առանց ցանկացած լրացումների»,-ասել Է նա լրագրողներին: Հունվարի 26-ին կայացել Է Ռուսաստանի եւ ԱՄՆ-ի նախագահներ Վլադիմիր Պուտինի եւ Ջոզեֆ Բայդենի հեռախոսազրույցը: Արդյունքում՝ երկու նախագահները գոհունակություն են հայտնել ՌՀՍ-ի պայմանագրի երկարացման շուրջ պայմանավորվածությունների ձեռքբերման նոտաների փոխանակման առնչությամբ: Սպիտակ տան տվյալներով՝ Բայդենը եւ Պուտինը իրենց աշխատակիցներին կարգադրել են անհապաղ աշխատել, որպեսզի այն հասցնեն մինչեւ փետրվարի 5-ը երկարացնել:\nԻնչպես հետեւում Է Պետդումայի բազայի տվյալներից, Պուտինը Պետդումային օրինագիծ Է ներկայացրել երկարացման համաձայնագիրը վավերացնելու վերաբերյալ: Փաստաթղթում ամրագրված Է երկարացման հնգամյա ժամկետը՝ մինչեւ 2026 թվականի փետրվարի 5-ը:\nՌուսաստանի եւ ԱՄՆ-ի միջեւ ՌՀՍ-3 պայմանագիրը ուժի մեջ Է մտել 2011 թվականի փետրվարի 5-ին: Այն նախատեսում Է, որ կողմերից յուրաքանչյուրն իր միջուկային զինանոցները կրճատի այնպես, որպեսզի յոթ տարի անց եւ հետագայում սպառազինությունների միագումար քանակը չգերազանցի 700 միջմայրցամաքային բալիստիկ հրթիռները, բալիստիկ հրթիռները՝ սուզանավերի եւ ծանր ռմբակոծիչների վրա, ինչպես նաեւ 1550 մարտագլխիկները եւ ծավալված եւ չծավալված 800 արձակման կայանքները: Այսօր ՌՀՍ-3-ը Ռուսաստանի եւ ԱՄՆ-ի միջեւ միակ գործող պայմանագիրն Է սպառազինությունների սահմանափակումների մասին, բայց այն լրանում Է 2021 թվականի փետրվարի 5-ին: Եթե այն չերկարացվի, աշխարհում չի մնա որեւԷ համաձայնագիր, որը կսահմանափակի խոշորագույն միջուկային տերությունների զինանոցները, հաղորդել Է ՌԻԱ Նովոստին:\n"
}