{
    "title": "Ստեփանավանում, Կապանում և Իջևանում նոյեմբերի 14-ին տեղի կունենան ՏԻՄ ընտրություններ |1lurer.am|",
    "text": "1lurer.am: Տարածքային կառավարման և ենթակառուցվածքների նախարար Գնել Սանոսյանը Կառավարության նիստում ներկայացրել է Լոռու մարզի Ստեփանավան, Սյունիքի մարզի Կապան, Տավուշի մարզի Իջևան համայնքների ավագանու ընտրություններ նշանակելու մասին նախագիծը:\n«3 համանքում տեղական ինքնակառավարման մարմինների ընտրություններն առաջարկվում է նշանակել և անցկացնել 2021 թվականի նոյեմբերի 14-ին՝ ավագանու ընտրության համամասնական ընտրակարգով»,- ասաց Սանոսյանը:\nՆշված համայնքներում ՏԻՄ ընտրությունների անցկացման համար ոստիկանությանը նախատեսվում է հատկացնել 25 միլիոն 249 հազար դրամ:\n"
}