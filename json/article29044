{
    "title": "Brent նավթի գինը մարտից ի վեր առաջին անգամ բարձրացել է 38 դոլարից |shantnews.am|",
    "text": "shantnews.am: Brent հյուսիսծովյան նավթային խառնուրդի օգոստոսյան ֆյուչերսների արժեքը լոնդոնյան ICE բորսայում բարձրացել է 6 տոկոսով՝ հասնելով մեկ բարելի դիմաց 38,17 դոլարի։ Այսպիսով՝ Brent-ի գինը 38 դոլարից բարձրացել է մարտից ի վեր առաջին անգամ։\nWTI ամերիկյան թեթև նավթի գինն աճել է 4․4 տոկոսով՝ հասնելով 35,54 դոլարի, փոխանցում է TASS գործակալությունը։\nՓորձագետների կարծիքով՝ նավթի համաշխարհային գների աճի վրա դրականորեն է ազդել հումքի արդյունահանումը կրճատելու վերաբերյալ «ՕՊԵԿ+»-ի նոր համաձայնագրի ուժի մեջ մտնելը։\n"
}