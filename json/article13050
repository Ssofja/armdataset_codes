{
    "title": "Կիմ Չեն Ընը Թրամփի հետ հարաբերությունները «հիասքանչ» է որակել և չի բացառել նրա հետ երրորդ հանդիպումը |tert.am|",
    "text": "Հյուսիսային Կորեայի առաջնորդ Կիմ Չեն Ընը հայտարարել է, որ պատրաստ է մինչև տարվա վերջ սպասել բանակցությունների հարցում ԱՄՆ-ի մոտեցման փոփոխությանը: Այս մասին տեղեկացնում է Կորեայի կենտրոնական հեռագրային գործակալությունը:Կիմ Չեն Ընն ընդգծել է, որ համբերատար կսպասի ԱՄՆ-ի` բանակցությունների ռազմավարությունը փոխելու «իմաստուն» որոշմանը, որը թույլ կտա նոր բանակցություններ անցկացնել:\nԱյդուհանդերձ, նա նշել է, որ նման լավ հնարավորություն, ինչպես նախորդ անգամ էր, դժվար կլինի գտնել, փոխանցում է ՏԱՍՍ գործակալությունը։«Եթե ԱՄՆ-ն գտնի ճիշտ մոտեցում և առաջարկի երկու երկրների ղեկավարների երրորդ հանդիպումը, ապա Հյուսիսային Կորեան պատրաստ է տալ իր համաձայնությունը»,- ասել է նա:\nԿիմ Չեն Ընը հավելել է, որ հակառակ դեպքում միջուկային հարցի հեռանկարային որոշումը կլինի «մռայլ և վտանգավոր»: Ամենից զատ, Հյուսիսային Կորեայի առաջնորդն իր և ԱՄՆ-ի նախագահ Դոնալդ Թրամփի հարաբերությունները «հիասքանչ» է որակել:\n"
}