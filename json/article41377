{
    "title": "Ալիևը հրամայել է միջազգային օդանավակայան կառուցել Արցախում |tert.am|",
    "text": "tert.am: Ադրբեջանի նախագահ Իլհամ Ալիևը հայտնել է, որ իր պատվերով այս տարում Արցախի Վարանդա քաղաքում կսկսի միջազգային օդանավակայանի կառուցում: Այս մասին տեղեկացնում է «ՌԻԱ Նովոստի» գործակալությունը:\n«Իմ հանձնարարությամբ Ֆիզուլիում (Վարանդա) կկառուցվի միջազգային օդանավակայան: Պատվերն արդեն տրված է, այժմ տեղերն են ընտրվում: Տարածքը մաքրելու ուղղությամբ աշխատանքներ են տարվելու: Ես հանձնարարական եմ տվել, որ Ֆիզուլիում պետք է օդանավակայան կառուցվի, գոնե թռիչքուղիները պետք է պատրաստ լինեն այս տարի»,-ասել է Ալիևը՝ երեքշաբթի տեսաձևաչափով ընդունելով երկրի մշակույթի նոր նախարար Անար Քերիմովին:\nԱդրբեջանի նախագահը նշել է, որ նոր միջազգային օդանավակայանը հնարավորություն կտա հյուրերին Վարանդայից արագ հասցնել Շուշի:\n"
}