{
    "title": "Որոշ երկրներ փորձում են համավարակն օգտագործել տնտեսական և քաղաքական օգուտներ ստանալու համար. Միշուստին |armenpress.am|",
    "text": "armenpress.am: Ռուսաստանի Դաշնության վարչապետ Միխայիլ Միշուստինը հայտարարել է, որ որոշ երկրներ փորձում են օգտագործել կորոնավիրուսի համավարակն ու ընդհանուր համաշխարհային անկայունությունը տնտեսական և քաղաքական օգուտներ ստանալու համար: Այս մասին հայտնում է ՏԱՍՍ գործակալությունը ԱՊՀ երկրների կառավարությունների ղեկավարների նիստի ընթացքում, որն անցկացվել է տեսակապի ձևաչափով:\n«Միջազգային հանրության որոշ անդամներ փորձում են օգտագործել համավարակն ու համաշխարհային ընդհանուր անկայունությունը, որպեսզի տնտեսական, իսկ երբեմն նաև քաղաքական առավելություն ստանալու համար»,- ասել է Միշուստինը:\nՈրպես նման գործողությունների օրինակ Միշուստինը նշել է այլ երկրների կողմից տնտեսական գործընթացների իրենց տեսլականը պարտադրելը, ինչպես նաև պատժամիջոցների սահմանումն ու պրոտեկցիոնիստական միջոցառումները, որոնք լայնորեն օգտագործվում են անբարեխիղճ մրցակցության նպատակով: Միշուստինն ընդգծել է, որ այս ամենը տեղի է ունենում Բելառուսում, Ղրղզստանում առկա բարդ իրավիճակի, Լեռնային Ղարաբաղի հակամարտության սրման ֆոնին: «Այս պայմաններում Համագործակցության անդամ երկրները պետք է աջակցեն կառուցողական փոխգործակցությանը, ակտիվ աշխատեն, միմյանց համար մնան ամենամոտ տնտեսական գործընկերները»,- ասել է ՌԴ կառավարության ղեկավարը:\n"
}