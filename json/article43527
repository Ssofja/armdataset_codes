{
    "title": "Բելառուսի Վերաքննիչ դատարանը որոշել լուծարել լրագրողների ընկերակցությունը\r\n |azatutyun.am|",
    "text": "azatutyun.am: Բելառուսի իշխանությունները հրահանգել են փակել երկրի ամենամեծ լրագրողական անկախ կազմակերպությունը. նախօրեին Վերաքննիչ դատարանը բավարարել է Արդարադատության նախարարության հայցը և որոշել լուծարել Բելառուսի լրագրողների ընկերակցությունը:\nՊաշտոնապես որպես լուծարման պատճառ նշվում է, թե կազմակերպությունը չի ուղղել բացթողումները, որոնք արձանագրվել էին նախարարության կողմից` հունիսին իրականացված ստուգումների ընթացքում: Լրագրողական կառույցը ժխտում է այս պնդումները, բայց անկարող էր անհրաժեշտ փաստաթղթեր ներկայացնել, քանի որ գրասենյակները երկու ամիս է` կապարակնքված են` իրավապահների սկսած ստուգումներից հետո:\nԸնկերակցությունը հիմնադրվել էր 1997-ին, և մինչ օրս հետևում էր խոսքի ազատության սահմանափակումներին ու մամուլի անկախությանը:\nԼրագրողների ու իրավապաշտպան կառույցների հանդեպ բռնաճնշումները Բելառուսում սաստկացել են անցած տարվա վիճահարույց նախագահական ընտրություններից հետո, որոնք զանգվածային ցույցերի և ընդվզումների պատճառ էին դարձել:\n"
}