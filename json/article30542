{
    "title": "Գործադիրը որոշեց դայակի ինստիտուտի ներդրման ծրագրով լրացուցիչ գումար հատկացնել սահմանամերձ բնակավայրերի համար |news.am|",
    "text": "news.am: ՀՀ կառավարությունն իր այսօրվա՝ հոկտեմբերի 31-ի նիստում որոշում կայացրեց լրացուցիչ գումարներ հատկացնել մինչև երեք տարեկան երեխայի խնամքի արձակուրդում գտնվող անձանց՝ երեխայի մինչև երկու տարին լրանալը աշխատանքի վերադառնալու դեպքում, երեխայի խնամքն աշխատանքին զուգահեռ կազմակերպելու համար աջակցության տրամադրում» ծրագրի (դայակի ինստիտուտ) շահառուների համար:\nԽոսքը մասնավորապես, նախորդ տարվանից ընդգրկված, ինչպես նաև ընթացիկ տարում ծրագրում ընդգրկվել ցանկացող լեռնային, բարձր լեռնային և սահմանամերձ բնակավայրերի շահառուների մասին է:\nՈրոշման հիմնավորման մեջ նշվում է, որ մինչև երեք տարեկան երեխայի խնամքի արձակուրդում գտնվող` աշխատանք փնտրող անձանց՝ մինչև երեխայի երկու տարին լրանալը աշխատանքի վերադառնալու դեպքում, երեխայի խնամքն աշխատանքին զուգահեռ կազմակերպելու համար աջակցության տրամադրում» ծրագրի համար 2019թ. նախատեսվել է 400 շահառուի ընդգրկում, որից տարեսկզբից իրականացվել է 341 ծրագիր: Հաշվի առնելով, որմինչև հոկտեմբերին ավարտվում է շուրջ 25 ծրագիր, 4-րդ եռամսյակում շարունակվող ծրագրերի թիվը կկազմի 375:\nԲացի այդ,ընթացիկ տարում շարունակվում է շահառուների հոսքը զբաղվածության տարածքային կենտրոններ, որոնք հաշվառվում են ծրագրում ընգրկվելու ակընկալիքով: Չնայած որ հաշվառվածների թվաքանակը ամենամեծն է Երևան քաղաքում, այնուամենայնիվ մարզերում նույնպես քիչ չեն ծրագրում ընդգրկվել ցանկացողների թվաքանակը:\nՀաշվի առնելով ծրագրի կարևորությունը հատկապես լեռնային, բարձր լեռնային, սահմանամերձ բնակավայրերում, որտեղ խիստ սահմանափակ է աշխատատեղերի թվքանակը, առաջարկվում է նշված վայրերում իրականացնել լրացուցիչ 72 ծրագիր, ինչը հնարավորություն կընձեռնի երեխային խնամքի արձակուրդում գտնվող մայրերին վերադառնալ աշխատանքի՝ դրանով իսկ պահպանելով իրենց հմտությունները և կարողությունները, որոնք ձեռք են բերել աշխատանքի ընթացքում և խուսափել հետագայում աշխատանքը շարունակելու դեպքում նոր վերապատրաստումներից և ուսուցումներից:\nԻրականացվում է նաև նախորդ տարի սկսված և այս տարի շարունակվող ծրագրերի ֆինանսավորումը:\nՀՀ 2019 թվականի պետական բյուջեի ծրագրերի ֆինանսական միջոցների 4-րդ եռամսյակում ավելացումների ընդհանուր գումարը կազմում է 157,895 մլն դրամ:\n«Մինչև երեք տարեկան երեխայի խնամքի արձակուրդում գտնվող` աշխատանք փնտրող անձանց՝ մինչև երեխայի երկու տարին լրանալը աշխատանքի վերադառնալու դեպքում,երեխայի խնամքն աշխատանքին զուգահեռ կազմակերպելու համար աջակցության տրամադրում» ծրագրի 4-րդ եռամսյակի ֆինանսավորման համար լրացուցիչ կպահանջվի 69,155 մլն դրամ:\nԱշխատաշուկայում անմրցունակ անձանց փոքր ձեռնարկատիրական գործունեության աջակցության տրամադրում ծրագրով լրացուցիչ 25 ծրագրի համար կպահանջվի 17,875 մլն դրամ, իսկ «Աշխատաշուկայում անմրցունակ անձանց փոքր ձեռնարկատիրական գործունեության աջակցության տրամադրում ծրագրի ուսուցման կազմակերպման և խորհրդատվական ծառայություններ» ծրագրի համար՝ 5 մլն դրամ:\nՎարձատրվող հասարակական աշխատանքների կազմակերպման միջոցով գործազուրկների ժամանակավոր զբաղվածության ապահովում ծրագրով լրացուցիչ պահանջվող գումարը կազմում է 45 մլն դրամ:\n4. Աշխատաշուկայում անմրցունակ անձանց անասնապահությամբ զբաղվելու համար աջակցության տրամադրում ծրագրով՝լրացուցիչ 30 ծրագրի համար պահանջվող գումարը կազմում է 20,865 մլն դրամ:\nԼրացուցիչ՝ 4-րդ եռամսյակի համար պահանջվող 157,895.0 հազ. դրամը նախատեսվում է ապահովել զբաղվածության հետևյալ ծրագրերի համար Հայաստանի Հանրապետությանպետական բյուջեով 2019թ. նախատեսված գումարների հաշվին, համաձայն կից ներկայացվող 1-6 հավելվածների\n"
}