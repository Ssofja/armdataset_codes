{
    "title": "Հայտնի են մանդատը վայր դրած պատգամավորներին փոխարինողների անունները\r\n |1lurer.am|",
    "text": "1lurer.am: ՀՀ ԱԺ յոթերորդ գումարման հինգերորդ նստաշրջանի արտահերթ նիստին ԱԺ նախագահ Արարատ Միրզոյանը ներկայացրեց պատգամավոր ընտրված և լիազորություններն ու մանդատը վայր դրած պատգամավորներ Արգիշտի Մեխակյանի, Արամ Խաչատրյանի և Երջանիկ Հակոբյանի մանդատները հաջորդ թեկնածուներին տրամադրելու մասին արձանագրությունները:\nԸստ այդմ՝ մանդատները տրվում են «Իմ քայլը» կուսակցությունների դաշինքի թիվ 6 տարածքային ընտրական ցուցակի առավելագույն ձայներ ստացած հաջորդ թեկնածու Կարեն Գրիգորյանին, «Իմ քայլը» կուսակցությունների դաշինքի թիվ 9 տարածքային ընտրական ցուցակի առավելագույն ձայներ ստացած հաջորդ թեկնածու Վանիկ Օհանյանին և «Իմ քայլը» կուսակցությունների դաշինքի թիվ 1 տարածքային ընտրական ցուցակի առավելագույն ձայներ ստացած հաջորդ թեկնածու Հակոբ Ասլանյանին:\nԿարեն Գրիգորյանը, Վանիկ Օհանյանը և Հակոբ Ասլանյանը ԱԺ ամբիոնից երդվեցին:\n"
}