{
    "title": "Խաղաղապահները վերահսկողություն են հաստատել Ղարաբաղի ողջ տարածքում, հայտարարում է Ռուսաստանի ԶՈւ ԳՇ պետը |azatutyun.am|",
    "text": "azatutyun.am: Ռուս խաղաղապահները վերահսկողություն են հաստատել Ղարաբաղի ողջ տարածքում, նրանց գործողությունները կանխել են մարդասիրական աղետը, այսօր հայտարարել է Ռուսաստանի զինված ուժերի գլխավոր շտաբի պետ Վալերի Գերասիմովը՝ օտարեկրյա ռազմական կցորդների հետ հանդիպման ժամանակ։\n«Այսօր Լաչինի միջանցքը և Լեռնային Ղարաբաղի տարածքը ամբողջովին վերահսկվում է ռուսական խաղաղապահների ստորաբաժանումների կողմից», - տեղեկացրել է Գերասիմովը, հավելելով՝ նրանք զբաղված են նաև ականազերծման և մարդասիրական խնդիրներով։\nԱվելի քան մեկ ամիս շարունակվող առաքելության ընթացքում հրադադարը խախտվել է մեկ անգամ՝ Հադրութի Խծաբերդ և Հին թաղեր գյուղերում, որտեղ ադրբեջանական կողմը առաջխաղացման էր գնացել՝ գերեվարելով տասնյակ հայ զինծառայողների։ Գեներալ Գերասիմովը, սակայն, այսօր այս միջադեպին չի անդրադարձել։\n"
}