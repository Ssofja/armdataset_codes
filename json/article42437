{
    "title": "Ամենայն Հայոց կաթողիկոսը ողջունում է Ֆրանսիայի Սենատի բանաձևը",
    "text": "Ամենայն Հայոց կաթողիկոս Գարեգին երկրորդը ողջունում է Ֆրանսիայի Սենատի կողմից «Լեռնային Ղարաբաղի Հանրապետության ճանաչման անհրաժեշտության վերաբերյալ» բանաձևի ընդունումը։\n«Սա կարևոր և անհրաժեշտ մարդասիրական քայլ էր Արցախի մեր ժողովրդի ազատ ու անկախ կյանքի իրավունքի միջազգային ճանաչման ճանապարհին։\nՀայրապետական Մեր օրհնությունն ենք հղում Ֆրանսիայի բարեկամ երկրին, բարեսեր ժողովրդին և Սենատի խմբակցություններին», - Մայր Աթոռ Սուրբ Էջմիածնի տեղեկատվական համակարգի փոխանցմամբ՝ հայտարարել է Վեհափառ հայրապետը։\nՖրանսիայի խորհրդարանի վերին պալատը կառավարությանը Արցախի անկախությունը ճանաչելու կոչ անող բանաձևն ընդունեց երեկ՝ քվեների 305 կողմ, 1 դեմ հարաբերակցությամբ։\n"
}