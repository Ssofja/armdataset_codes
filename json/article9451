{
    "title": "2021-ին կմեկնարկի Երևանի կենտրոնը շրջանցող նոր՝ Արշակունյաց-Իսակով ճանապարհի շինարարությունը |1lurer.am|",
    "text": "1lurer.am: Բաբաջանյան-Աշտարակ և Արգավանդ-Շիրակ ճանապարհահատվածների շինարարական աշխատանքները կավարտվեն 2021 թվականին: Այդ մասին Երևանի ավագանու նիստում հայտնեց քաղաքապետի տեղակալ Հրաչյա Սարգսյանը: \nՆա տեղեկացրեց, որ հաջորդ տարի կմեկնարկի նոր՝ Արշակունյաց-Իսակով ճանապարհահատվածի շինարարությունը:  \nԵրևանի քաղաքապետ Հայկ Մարությանը նշեց, որ Բաբաջանյան-Աշտարակ և Արգավանդ-Շիրակ ճանապարհահատվածների շահագործմամբ կթեթևանա մայրաքաղաքի տրանսպորտային լարվածությունը, հնարավոր կլինի շրջանցել Երևանի կենտրոնը՝ չծանրաբեռնելով երթևեկությունը: \nԻնչ վերաբերում է նոր նախագծին, ապա, ըստ քաղաքապետի, այն գրեթե ամբողջությամբ կլիցքաթափի Արշակունյաց պողոտան, մասնավորապես, Կրկեսին հարակից տարածքը:\nՀ.Մարությանը հայտնեց նաև, որ առաջիկա երեք տարում Արշակունյաց փողոցում կկառուցվեն նաև բազմաբնակարան և հանրային նշանակության շենք-շինություններ:\n"
}