{
    "title": "Թուրքիան կարող Է Ռուսաստանի հետ համաձայնագիր ստորագրել տիեզերական ճյուղում համագործակցության շուրջը |armenpress.am|",
    "text": "armenpress.am: Թուրքիան մոտ ժամանակներս կարող Է Ռուսաստանի հետ համաձայնագիր ստորագրել տիեզերական ոլորտում համագործակցության շուրջը: Ապրիլի 5-ին այդ մասին ՏԱՍՍ-ին հայտարարել Է Թուրքիայի Տիեզերական գործակալության ղեկավար Սերդար Հուսեյն Յըլդըրիմը։\n«Մենք երկկողմ հարաբերություններ ենք կառուցում երկրների հետ եւ բազմաթիվ հարաբերություններ միջազգային կազմակերպությունների հետ, որոնք մենք սահամենել ենք մեր նպատակներին համապատասխան: Հաշվի առնելով, որ մենք արդեն աշխատում ենք տարբեր երկրների հետ, այդ թվում Ռուսաստանի հետ համագործակցության ընդհանուր պայմանների վրա, մենք պլանավորում ենք (համաձայնագիր) ստորագրել մոտ ժամանակներս»,- ընդգծել Է Յըլդըրիմը՝ պատասխանելով համապատասխան հարցին:\n«Տիեզերքի յուրացումը շատ բարդ եւ թանկ արժեցող աշխատանք Է, որը պահանջում Է բարձր տեխնոլոգիաներ, ուստի միջազգային համագործակցությունը շատ կարեւոր դեր Է խաղում այդ բնագավառում: Միջազգային մակարդակում մեր նպատակը կայուն գործընկերային հարաբերությունների հաստատումն Է տարածաշրջանային գործընկերների՝ մեր հարեւանների հետ: Ինչ վերաբերում Է Ռուսաստանին, ապա մենք մեծ հնարավորություններ ունենեք տիեզերական գործունեության շատ ոլորտներում: Մենք ենթադրում ենք, որ կկարողանանք առաջ շարժվել շատ ավելի արագ, եթե կարողանանք կառուցել կայուն գործընկերային հարաբերություններ՝ հիմնված փոխշահավետ համագործակցության սկզբունքների վրա»,- հայտարարել Է նա:\n"
}