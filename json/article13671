{
    "title": "Իրանի ԱԽ քարտուղարը հայ գործընկերոջն է ներկայացրել է ՀՀ վարչապետի Թեհրան այցի արդյունքում գրանցված որոշումների կատարման վիճակը",
    "text": "Այսօր ՀՀ Անվտանգության խորհրդի քարտուղար Արմեն Գրիգորյանը Ռուսաստանի Դաշնության ՈՒֆա քաղաքում «Անվտանգության հարցերը համակարգող բարձրաստիճան ներկայացուցիչների ամենամյա տասներորդ հանդիպման» շրջանակներում հանդիպել է Իրանի Իսլամական Հանրապետության Ազգային անվտանգության գերագույն խորհրդի քարտուղար Ալի Շամխանիի հետ։\nՍա երկու երկրների ԱԽ քարտուղարների առաջին հանդիպումն էր։ Կողմերը գոհունակությամբ նշեցին, որ Հայ-Իրանական հարաբերությունները գտնվում են բարձր մակադակի վրա, դրանց օրակարգում առկա է զարգացման միտում։\nՔարտուղար Արմեն Գրիգորյանը ընդգծեց վերջերս Իրանի Մեջլիսում ԵԱՏՄ-ի հետ ժամանակավոր ազատ առևտրի գոտու պայմանագրի վավերացման փաստը, նշելով որ դա կարող է լավ խթան հանդիսանալ երրկողմ առևտրա-տնտեսական կապերի հետագա զարգացման համար։\nՀանդիպման ընթացքում ԱԽ քարտուղար Արմեն Գրիգորյանը հրավիրեց իր Իրանցի գործընկերոջը Երևան և ստացավ փոխադարձ հրավեր։\nԱնդրադարձ կատարվեց էներգետիկ, անվտանգության, պարենային, ենթակառուցվածքների ոլորտներում առկա համագործակցությանը և դրա ծավալման անհրաժեշտությունը։\nԱԽ քարտուղար Արմեն Գրիգորյանը հատուկ կարևորեց Ղարաբաղյան հիմնահարցում Իրանի կողմից ցուցաբերվող հավասարակշռված վերաբերմունքը, ինչին Ալի Շամխանին արձագանքեց, որ Իրանի համար կարևոր է տարածաշրջանում խաղաղության հաստատումը և համագործակցության խորացումը։\nԱլի Շամխանին ներկայացրեց ՀՀ Վարչապետի իրան կատարած այցի արդյունքում գրանցված որոշումների կատարողականների վիճակը։\n"
}