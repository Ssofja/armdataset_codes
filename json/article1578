{
    "title": "ՀՔԾ-ն ու ԱԱԾ-ն իրականացնում են ամեն ինչ, որ բացահայտեն Մարտի 1-ի գործն ամբողջությամբ. Արթուր Վանեցյան |aysor.am|",
    "text": "aysor.am։ ԱԱԾ տնօերն Արթուր Վանեցյանը վստահեցնում է՝ ամեն ինչ անելու են Մարտի 1-ն ամբողջությամբ բացահայտելու համար։\n«Քրեական գործը Հատուկ քննչական ծառայության վարույթում է, ՀՔԾ-ն երեկ տարածել է համապատասխան հաղորդագրորթյուն, որից առավել բան ես ասել չեմ կարող։ Բայց հավաստիացնում եմ՝ ՀՔԾ-ն ու ԱԱԾ-ն, միմյանց հետ համագորակցելով, իրականացնում են ամեն ինչ, որ բացահայտեն Մարտի 1-ի գործն ամբողջությամբ», - այսօր լրագրողների հետ զրույցում ասաց նա՝ խոսելով Մարտի 1-ի գործով առաջին ձերբակալության մասին։Արթուր Վանեցյանը նշեց՝ կանխատեսումներով չի կարող զբաղվել, կլինեն փաստեր ու բացահայտումներ, որի մասին հանրությունը կտեղեկացվի։Հարցին՝ ԱԱԾ-ից անհետացած նյութերն արդյոք վերաբերու՞մ են Մարտի 1-ին ու դրա վերաբերյալ քրեական գործ հարուցվե՞լ է, ԱԱԾ տնօրենը պատասխանեց.\n«Քրեական գործ չի հարուցվել, որովհետև դա յուրահատկություններ պարունակող գործ է, որը պետք է ամբողջությամբ բացահայտվի, որպեսզի որևէ կասկած որևէ մեկի մոտ չմնա, որ մենք փորձել ենք կոծկել այդ փաստաթղթերի անհետացումը կամ այդ փաստաթղթերի անհետացման հետ կապված ինչ-ինչ գործեր չեն բացահայտվի»։Արթուր Վանեցյանն նշեց՝ շատ մեծ ծավալի աշխատանք է տարվում, որն առաջիկայում կավարտվի ու կփոխանցվի քննչական մարմին։ԱԱԾ տնօրենը չհստակեցրեց՝ անհետացած փաստաթղթերը վերաբերու՞մ են Մարտի 1-ի իրադարձություններին, թե՞ ոչ։\n"
}