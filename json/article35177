{
    "title": "ԱՄՆ պետքարտուղար Բլինքենն ու Իլհամ Ալիևը հեռախոսազրույց են ունեցել․ անդրադարձ է եղել ԵԱՀԿ ՄԽ գործունեությանը\r\n |factor.am|",
    "text": "factor.am: ԱՄՆ պետքարտուղար Էնթոնի Բլինքենն ու Ադրբեջանի նախագահ Իլհամ Ալիևն այսօր հեռախոսազրույց են ունեցել։ Պետքարտուղարության տարածած հաղորդագրության համաձայն՝ նրանք քննարկել են երկկողմ համագործակցությանը վերաբերող հարցեր։ Բլինքենը կարևորել է նաև մարդու իրավունքների ու հիմնարար ազատությունների հարգումը։ Բացի այդ՝ պետքարտուղարը կարևորել է «ԵԱՀԿ Մինսկի խմբի համանախագահների ջանքերը Լեռնային Ղարաբաղի հակամարտության տևական քաղաքական կարգավորման համար՝ ի շահ տարածաշրջանի բոլոր ժողովուրդների»։\n"
}