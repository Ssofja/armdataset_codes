{
    "title": "Եթե Մանվել Գրիգորյանի կալանքը չփոխվի, դիմելու ենք ՄԻԵԴ. պաշտպան |shantnews.am|",
    "text": "shantnews.am: Այսօր ԵԿՄ վարչության նախկին նախագահ Մանվել Գրիգորյանի փաստաբան Լևոն Բաղդասարյանը լրագրողների հետ զրույցում նշեց, որ Մանվել Գրիգորյանի մոտ կա սթրեսային անկայունություն:\n«Մանվել Գրիգորյանն ունի 33-ից ավելի հիվանդություն: Ե´վ Մանվել Գրիգորյանը, և´ պաշտպանական կողմը ցանկանում են, որ ՀՀ-ում գործի արդարադատություն: Մենք չենք ընդունում ընտրովի արդարադատությունը: Եթե ապացուցվում է անձի մեղքը, թող կրի իր պատիժը, սակայն մինչ դատական ակտն ասել ավելորդ մակդիրներ, պետք չէ»:Պաշտպանի խոսքով` «տուշոնկան» հնարածին մեղադրանք է, և Մանվել Գրիգորյանին դրա մեջ մեղադրելը անիմաստ է:Լևոն Բաղդասարյանի խոսքով` մեր դատախազությունում պետք է ռեֆորմատիկ փոփոխություններ անել.\n«Երբ մեզ ասում են, որ սա գտնվում է ՄԻԵԴ-ի տիրույթում, դատախազը նշում էր, որ մենք միտումնավոր ենք ասում, որ նեղը գցենք դատարանին: Այսօր մենք ունեցանք 2 անհապաղ միջոցի որոշում: Եթե Մանվել Գրիգորյանի կալանքը անհապաղ չփոխվի, դիմելու ենք ՄԻԵԴ, որ անհապաղ միջոց կիրառի»:\n"
}