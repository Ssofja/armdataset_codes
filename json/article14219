{
    "title": "Լիտվայում կենդանի շղթա էին կազմել՝ ի աջակցություն Բելառուսի",
    "text": "Կիրակի օրը՝ օգոստոսի 23-ին, Լիտվայի բնակիչները կենդանի շղթա էին կազմել՝ ի աջակցություն Բելառուսի։ Հայտնում է rbc.ru-ն։\nԱկցիային, որը կոչվում էր «Ազատության ուղի», մասնակցել է մոտ 50 հազար մարդ, որոնք 32 կմ երկարությամբ շղթա էին կազմել Վիլնյուսից մինչև Բելառուսի հետ սահմանին գտնվող Մյադինինկայա բնակավայրը։ \nԱկցիայի մասնակիցների մեջ էին նաև Լիտվայի նախագահ Գիտանաս Նաուսեդան, նախկին նախագահներ Վալդաս Ադամկուսը ու Դալյա Գրիբաուսկայտեն, ինչպես նաև սեյմի նախագահ Վիկտորաս Պրանցկետիսը, նախարարներ, պատգամավորներ ու քաղաքագլուխներ։\nԹարգմանությունը՝ Լիլիթ Հարությունյանի\n"
}