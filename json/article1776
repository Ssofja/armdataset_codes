{
    "title": "Դատարանը մերժեց միջնորդությունը․ Վազգեն Մանուկյանի նկատմամբ կկիրառվի երկրից չհեռանալու խափանման միջոց |armtimes.com|",
    "text": "armtimes.com: Երևան քաղաքի ընդհանուր իրավասության առաջին ատյանի դատարանի դատավոր Վահե Միսակյանը քիչ առաջ մերժեց Վազգեն Մանուկյանի պաշտպան Արամ Վարդևանյանի՝ Մանուկյանի նկատմամբ կիրառված խափանման միջոցը՝ ստորագրություն չհեռանալու մասին վերացնելու միջնորդությունը:\nԱյսօր մեկնարկեց նախկին վարչապետի գործով դատական նիստը։ Նիստի սկզբում պաշտպանական կողմը միջնորդեց հետաձգել գործի քննությունը, քանի որ Վազգեն Մանուկյանի գործով ներգրավվել է երկրորդ փաստաբան՝ Էրիկ Ալեքսանյանը, որը դեռ չէր հասցրել ծանոթանալ գործի նյութերին:\nՀաջորդ դատական նիստը կկայանա սեպտեմբերի 22-ին: \nՎազգեն Մանուկյանին մեղադրանք է առաջադրվել ՀՀ քրեական օրենսգրքի 301-րդ հոդվածով (Հայաստանում սահմանադրական կարգը բռնությամբ տապալելու հրապարակային կոչեր հնչեցնելը):\n"
}