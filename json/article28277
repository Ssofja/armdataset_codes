{
    "title": "Հուլուսի Աքար․ «Հայաստանին հակազդելու գործում մեր ողջ հզորությունը Ադրբեջանի կողմում է»\r\n |azatutyun.am|",
    "text": "azatutyun.am: «Թուրքիան կաջակցի Ադրբեջանին՝ օկուպացված տարածքներն ազատագրելու գործում», - այսօր Բաքվում նման հայտարարությամբ է հանդես եկել Թուրքիայի Ազգային պաշտպանության նախարար Հուլուսի Աքարը։\nԹուրքիայի ռազմական գերատեսչության ղեկավարը Ադրբեջան է ժամանել երկկողմ զորավարժությունների ավարտական փուլի ընթացքին հետևելու նպատակով։ Թուրքական պատվիրակության կազմում են նաև Զինված ուժերի Գլխավոր շտաբի պետ Յաշար Գյուլերը, ինչպես նաև ցամաքային, ռազմաօդային և ռազմածովային ուժերի հրամանատարները։\n«Մեր բախտը բերել է, որ մենք փորձի փոխանակում ենք իրականացնում այնպիսի ուժեղ բանակի հետ ինչպիսին թուրքականն է։ Թուրքական բանակն իր ուժը ցույց է տվել Սիրիայում, Իրաքում և Լիբիայում։ Աստված տա, որ Թուրքիայի Զինված ուժերի աջակցությամբ Ադրբեջանի բանակը կատարի իր սրբազան պարտքը», - բանակցությունների ընթացքում այսօր հայտարարել է Ադրբեջանի պաշտպանության նախարար Զաքիր Հասանովը։\n"
}