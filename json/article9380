{
    "title": "Հայ գերիների վերադարձին միջնորդելը մեր քաղաքականության կարևորագույն հաղթանակն է. Վրաստանի վարչապետ |aliq.ge|",
    "text": "aliq.ge: Մեր քաղաքականության կարևորագույն հաղթանակը մեր միջնորդությամբ ու ԱՄՆ-ի աջակցությամբ Ադրբեջանում պահվող հայ ռազմագերիներին ազատ արձակելու համաձայնությունն է: Այս մասին ասել է Վրաստանի վարչապետ Իրակլի Ղարիբաշվիլին խորհրդարանում ամենամյա զեկույցը ներկայացնելիս․ « Սա աննախադեպ իրադարձություն է, որ ընդգծում է մեր հատուկ դերը` տարածաշրջանում խաղաղության ապահովման հարցում։»։\nԸստ կառավարության ղեկավարի` Լեռնային Ղարաբաղի պատերազմը ողջ տարածաշրջանին որոշ դժվարությունների առաջ է կանգնեցրել։ Վրաստանի համար էական է հարևան երկրներում խաղաղությունն ու կայունությունը։\nՂարիբաշվիլին խորհրդարանի ամբիոնից ևս մեկ անգամ շնորհակալություն է ասել պատերազմող երկրների առաջնորդ Փաշինյանին և Ալիևին` պատրաստակամություն հայտնելով շարունակել գործել ի նպաստ համընդհանուր խաղաղության ու կայունության։\n"
}