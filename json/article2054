{
    "title": "Եվրախորհրդարանը կոչ է արել լայնածավալ պատժամիջոցներ կիրառել Բելառուսի դեմ |azatutyun.am|",
    "text": "azatutyun.am: Եվրախորհրդարանը կոչ է արել լայնածավալ տնտեսական պատժամիջոցներ և մի շարք այլ միջոցներ ձեռնարկել Բելառուսի դեմ՝ ի պատասխան այդ երկրում աճող բռնաճնշումների և ԵՄ երկու պետությունների մայրաքաղաքների միջև թռչող օդանավի հարկադիր վայրէջքի, նաև ընդդիմադիր ակտիվիստ Ռոման Պրոտասևիչին ձերբակալելու համար:\nՏնտեսական պատժամիջոցները պետք է թիրախավորեն Բելառուսի պետական ընկերությունները, երեկ հայտարարել են Եվրամիության օրենսդիրները պարտադիր ուժ չունեցող բանաձևում:\nԱյս շաբաթվա սկզբին ԵՄ արտաքին քաղաքականության ղեկավար Ջոզեպ Բորելը Եվրախորհրդարանի պատգամավորներին ասել է, որ դաշինքը, հավանաբար, տնտեսական պատժամիջոցներ կընդունի Բելառուսի նկատմամբ հունիսի վերջին, երբ ԵՄ արտգործնախարարները կհանդիպեն՝ մանրամասները պարզելու համար:\n"
}