{
    "title": "ԵԽ գլխավոր քարտուղարը հայտնել է բարեփոխումների իրականացման ճանապարհին Հայաստանին աջակցելու պատրաստակամության մասին |armenpress.am|",
    "text": "armenpress.am։ Եվրոպայի խորհուրդն ամեն ինչ կանի երկրում բարեփոխումների իրականացման ճանապարհին Հայաստանին աջակցելու համար: Այս մասին ապրիլի 11-ին Ստրասբուրգում ՀՀ վարչապետ Նիկոլ Փաշինյանի հետ համատեղ մամուլի ասուլիսի ընթացքում ասաց Եվրոպայի Խորհրդի գլխավոր քարտուղար Թորբյորն Յագլանդը:\n«Մենք արդեն տեսել ենք, որ նոր կառավարությունը բարեփոխումների օրակարգ ունի, որը շատ կարևոր է մեզ համար: Շատ կարևոր է տեսնել, թե ինչպես է ընդդիմությունը վերաբերում դրանց, ինչպես են այդ փոփոխությունները լուսաբանում լրատվամիջոցները, հատկապես` հակակոռուպցիոն պայքարը: Անկախ լրատվամիջոցները, անկախ դատական համակարգը շատ կարևոր են, կարծում եմ, որ սա է նոր կառավարության օրակարգը: Մենք կանենք ամեն ինչ, որպեսզի աջակցենք դրանց»,- ասաց Յագլանդը:\n"
}