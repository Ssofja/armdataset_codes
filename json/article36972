{
    "title": "Վրաստանում ՀՀ դեսպանության իրավաբանը տեսակցել է ռադիոակտիվ նյութի գործով կասկածվող ՀՀ քաղաքացուն |armenpress.am|",
    "text": " armenpress.am։ Վրաստանում ՀՀ դեսպանության իրավաբանը տեսակցել է ռադիոակտիվ նյութ տեղափոխելու գործով կասկածվող ՀՀ քաղաքացուն: Այս մասին տեղեկացրեցին Վրաստանում ՀՀ դեսպանության մամուլի ծառայությունից, նշելով, որ ՀՀ քաղաքացին որևէ բողոք չունի:\nՎրաստանում ՀՀ դեսպանությունը «Ֆեյսբուք» սոցիալական ցանցի իր էջում ավելի վաղ տեղեկացրել էր, որ հուլիսի 11-ին Վրաստանի պետական անվտանգության ծառայության աշխատակիցները ձերբակալել են ՀՀ քաղաքացի Մ․Մ․-ին, ով, վրացական կողմի հաղորդմամբ, կասկածվում է հայ-վրացական սահմանին հայտնաբերված ռադիոակտիվ նյութի սեփականատերը լինելու համար։\nԹբիլիսիի քաղաքային դատարանը որոշում է կայացրել ՀՀ քաղաքացու նկատմամբ որպես խափանման միջոց կիրառել կալանքը:\n"
}