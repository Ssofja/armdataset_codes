{
    "title": "Վճռաբեկ դատարանի դատավորի ընտրության 2-րդ փուլը նախատեսվում է անցկացնել ԱԺ հաջորդ քառօրյա նիստում |armenpress.am|",
    "text": "armenpress.am: ՀՀ ազգային ժողովի նախագահ Արարատ Միրզոյանը հայտնեց Վճռաբեկ դատարանի դատավորի ընտրության երկրորդ փուլի մասին, որին կարող են մասնակցել առաջին փուլում առավել ձայներ ստացած 2 թեկնածուները: Միրզոյանն այս մասին ասաց ԱԺ նիստում:\n«ԱԺ կանոնակարգ օրենքի համաձայն՝ եթե թեկնածուներից ոչ մեկ չի ընտրվում, ապա անցկացվում է ընտրության երկրորդ փուլ, որին կարող են մասնակցել առաջին փուլում առավել ձայներ ստացած 2 թեկնածուները: Մենք ըստ էության 3 քվեարկված թեկնածուներից ունենք առավել ձայներ ստացած 2 թեկնածու, որոնցից որևէ մեկը անհրաժեշտ ձայներ չի հավաքել: Առջևում ընտրության երկրորդ փուլն է»,-ասաց Միրզոյանը:\nԱԺ նախագահը նաև տեղեկացրեց, որ քանի որ երկրորդ փուլին ընդառաջ խմբակցությունները, պատգամավորները և թեկնածուները կարող են միմյանց հետ հանդիպելու անհրաժեշտություն զգալ՝ քննարկում անելու համար, հետևաբար երկրորդ փուլը տեղի կունենա հաջորդ քառօրյա նիստի ընթացքում:\n"
}