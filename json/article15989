{
    "title": "Չինաստանն ու Ռուսաստանը համատեղ զորավարժություններ են սկսել |azatutyun.am|",
    "text": "azatutyun.am: Չինաստանն ու Ռուսաստանը համատեղ զորավարժություններ են սկսել Չինաստանի հյուսիսում․ Արևմուտքի հետ տարաձայնությունների ֆոնին Պեկինն ու Մոսկվան խոստանում են սերտացնել համագործակցությունը՝ ահաբեկչության դեմ պայքարելու, միջազգային ու տարածաշրջանային անվտանգություն ապահովելու համար։\nՎարժանքները կշարունակվեն հինգ օր, դրանց, ընդհանուր առմամբ, ներգրավված է տասը հազար զինվորական, ավելի քան 200 ռազմական ինքնաթիռ ու ծանր զրահատեխնիկա։ Կողմերը կփորձարկեն նաև նոր զինատեսակներ։\nՌուսաստանն ու Չինաստանը համատեղ վարժանքները սկսել են դեռ 2005-ից, սակայն, ըստ «Կոմերսանտ» պարբերականի, այս տարի առաջին անգամն է, որ ռուս զինվորները կկիրառեն չինական զենքեր։\n"
}