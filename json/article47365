{
    "title": "Իսրայելը պատրաստվում է ԱՄՆ-Իրան հակամարտության հնարավոր էսկալացիային |news.am|",
    "text": "news.am։ Իսրայելը պատրաստվում է Պարսից ծոցում ԱՄՆ-Իրան հակամարտության հնարավոր էսկալացիային: Այս մասին, Reuters-ի հաղորդմամբ, հայտարարել է Իսրայելի արտաքին գործերի նախարար Իսրայել Կացը:Նրա խոսքով՝ Իրանը կարող է պատահաբար դուրս գալ զսպման «մոխրագույն գոտուց»:«Հարկ է ուշադրություն դարձնել նրան, որ իրանական ռեժիմի սխալ հաշվարկները կարող են հանգեցնել «մոխրագույն գոտուց» «կարմիր գոտի» անցմանը, այսինքն՝ ռազմական դիմակայության: Մենք պետք է պատրաստ լինենք դրան: Այդ պատճառով Իսրայելը շարունակում է մեծացնել իր ռազմական ուժը»,- ասել է Կացը:Նա նաեւ նշել է, որ Իրանի դեմ ԱՄՆ տնտեսական պատերազմը հաջողություն կունենա՝ չնայած համաշխարհային այլ գերտերությունների սխալներին:«Իրանն այդ պատերազմում շանսեր չունի»,- հավելել է Իսրայելի արտաքին գործերի նախարարը:\n"
}