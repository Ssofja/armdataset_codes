{
    "title": "ԱՄՆ-ում ՀՀ դեսպանը կոնգրեսականին շնորհակալություն է հայտնել Հայոց ցեղասպանության վերաբերյալ բանաձեւին աջակցելու համար",
    "text": "ԱՄՆ-ում ՀՀ դեսպան Վարուժան Ներսեսյանը ապրիլի 30-ին հանդիպեցլ է Մերիլենդ նահանգի նորընտիր կոնգրեսական, արտաքին հարաբերությունների հանձնաժողովի անդամ Դեյվիդ Թրոնին:\nԴեսպան Ներսեսյանը շնորհավորել է կոնգրեսական Թրոնին ընտրվելու կապակցությամբ եւ շնորհակալություն հայտնել Հայոց ցեղասպանության վերաբերյալ 2019թ. բանաձեւին աջակցելու համար:\nԴեսպան Ներսեսյանը կոնգրեսական Թրոնին ներկայացրել է Հայաստանի ներքաղաքական զարգացումներն ու արտաքին քաղաքական օրակարգի մի շարք հարցեր` կարեւորելով միջխորհրդարական դիվանագիտության դերը հայ-ամերիկյան հարաբերությունների ամրապնդման գործում:\n"
}