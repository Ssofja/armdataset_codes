{
    "title": "Մևլութ Չավուշօղլուն և Մոհամմադ Զարիֆն այսօր Ստամբուլում քննարկել են նաև Սիրիայի հարցը |azatutyun.am|",
    "text": "azatutyun.am: Ստամբուլում այսօր հանդիպում են ունեցել Թուրքիայի և Իրանի արտգործնախարարները։\nԻրանական կողմի փոխանցմամբ, Մևլութ Չավուշօղլուն և Մոհամմադ Ջավադ Զարիֆը քննարկել են երկկողմ հարաբերություններին և միջազգային օրակարգին վերաբերող հարցեր, ինչպես նաև սիրիական հակամարտությունը, որում Անկարան ու Թեհրանն աջակցում են հակառակ ճամբարներում գտնվող կողմերին։ Այլ մանրամասներ չի հաղորդվում։\nԱնցած շաբաթ Ռուսաստանը, Թուրքիան և Կատարը հայտարարարել են Սիրիայի հակամարտության կարգավորման հարցով նոր բանակցային գործընթաց նախաձեռնելու մասին։\nԵրեք երկրները «մտադիր են նպաստել Սիրիայում քաղաքական գործընթացների առաջ մղմանը՝ ՄԱԿ-ի հետ փոխգործակցությամբ»։\n"
}