{
    "title": "2020 թվականը ծանր տարի էր․ կորուստներ կրեց նաև ոստիկանությունը. ՀՀ ոստիկանության պետ",
    "text": "ՀՀ ոստիկանության պետ Վահե Ղազարյանն ուղերձ է հղել, որում ասվում է․\n«Հարգելի՛ գործընկերներ,\nՀՀ ոստիկանության կոլեգիայի անունից և անձամբ շնորհավորում եմ ողջ անձնակազմին, վետերաններին, ոստիկանների ընտանիքներին՝ Ամանորի և Սուրբ Ծննդյան տոների առթիվ։\nՄաղթում եմ, որ գալիք տարում մեր ծառայությունը լինի առավել պատասխանատու և պրոֆեսիոնալ, հասարակական կարգի պահպանման մեր հանձնառությունն իրականացնենք լիարժեք և արդարացնենք ոստիկանության հանդեպ հանրային վստահությունը։2020 թվականը ծանր տարի էր․ թանկ կորուստներ բերեց երկրին ու քաղաքացիներին։Ծանր կորուստներ կրեց նաև ոստիկանությունը։\nՄեր տասնյակ ծառայակիցներ զոհվեցին հայրենիքի պաշտպանության դիրքերում։Հավե՜րժ փառք մեր զոհված ընկերներին։\nՆոր տարում խաղաղություն եմ ցանկանում մեր երկրին, հաջողություններ՝ բոլորին, իսկ ոստիկանության աշխատակիցներին՝ անփորձանք և արժանապատիվ ծառայություն»:\n"
}