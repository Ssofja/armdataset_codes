{
    "title": "Շախմատի համաշխարհային Օլիմպիադան ևս հետաձգվեց |armenpress.am|",
    "text": "armenpress.am: Շախմատի համաշխարհային Օլիմպիադան ևս այս տարի չի անցկացվի:\nԱյս մասին հայտնում է շախմատի միջազգային ֆեդերացիան` ՖԻԴԵ-ն: Համաշխարհային Օլիմպիադան պետք էր անցկացվեր օգոստոսի 5-17-ը՝ Ռուսաստանի մայրաքաղաք Մոսկվայում: Բայց ՖԻԴԵ-ն որոշել է այս տարվա փոխարեն Օլիմպիադան անցկացնել 2021 թվականին:\nԱվելի վաղը հաստատվեց, որ այս տարի չեն կայանա նաև Տոկիոյի 32-րդ ամառային Օլիմպիական խաղերը:\nԲոլոր հետաձգումների պատճառը կորոնավիրուսի պանդեմիան է:\n"
}