{
    "title": "Օտարերկրացիները և քաղաքացիություն չունեցող անձինք կարող են պատվաստվել միայն 10 օր և ավելի տևողությամբ ՀՀ-ում գտնվելու դեպքում և միայն «ԱստրաԶենեկա»-ով. ԱՆ",
    "text": "Օտարերկրյա քաղաքացիները և քաղաքացիություն չունեցող անձինք հուլիսի 15-ից COVID-19-ի դեմ, ըստ դիմելիության, կարող են պատվաստվել միայն տասն օր և ավելի տևողությամբ Հայաստանի Հանրապետությունում գտնվելու դեպքում: Այս մասին հայտնում է Առողջապահության նախարարությունը:\nՊատվաստումը կկատարվի «ԱստրաԶենեկա» պատվաստանյութով, միայն շարժական պատվաստումային կետերում։\nՇարժական պատվաստումային կետեր տեղակայված են ինչպես մարզերում` Գյումրի, Վանաձոր, Կապան քաղաքներում, այնպես էլ Երևանում, մասնավորապես.\nՀյուսիսային պողոտա,\n«Ռոսիա մոլ» առևտրի կենտրոն, \n«Մեգա մոլ» առևտրի կենտրոն, \n«Դալմա մոլ» առևտրի կենտրոն, \n«Կասկադ» համալիր։\n"
}