{
    "title": "Թուրքիայում կորոնավիրուսի հետևանքով մահացածների թիվը հասել է 2706-ի\r\n |tert.am|",
    "text": "tert.am: Թուրքիայում վերջին օրվա ընթացքում անցկացվել է կորոնավիրուսի 38 308 թեստ, գրանցվել է վարակման 2861 նոր դեպք: Այս մասին տեղեկացնում է թուրքական NTV հեռուստաընկերության կայքը` հղում տալով երկրի առողջապահության նախարարությանը:\nՎերջին օրվա ընթացքում Թուրքիայում կորոնավիրուսի հետևանքով մահացել է 106 մարդ, առողջացել և հիվանդանոցներից դուրս է գրվել 3845 մարդ: Համաճարակի սկզբից երկրում անցկացված թեստավորումների թիվը հասել է 868 565-ի, վարակման դեպքերի ընդհանուր թիվը 107 773 է, մահացածների թիվը` 2706: Վարակվածներից 25 582-ը առողջացել և դուրս է գրվել հիվանդանոցներից:\n"
}