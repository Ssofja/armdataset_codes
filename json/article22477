{
    "title": "Այսօր բացվել է Դիանա Աբգարի անվան պուրակը Մաշտոցի պուրակին կապող գետնանցումը (լուսանկարներ)",
    "text": "Այսօր Մաշտոցի պողոտայում բացվել է Դիանա Աբգարի անվան պուրակը Մաշտոցի (Մանուշյանի անվան) պուրակին կապող գետնանցումը։ Այս մասին հայտնում է Երևանի քաղաքապետի մամուլի քարտուղար Հակոբ Կարապետյանը՝ նշելով, որ կառուցապատումն արել է «Տաշիր» խումբը՝ Երեւանի քաղաքապետարանի հետ համագործակցությամբ։\n«Ստորգետնյա անցումը մատչելի է, հարմար՝ տեղաշարժման առանձնահատկություններ ունեցող անձանց համար, կա շարժասանդուղք, անվասայլակը տեղափոխող սարք։ Ներքեւում կան առեւտրի կետեր ու հանրային սննդի օբյեկտներ։\nՇնորհակալություն տնտեսվարողին՝ բարեխիղճ համագործակցության համար»,-գրել է Կարապետյանը։\n"
}