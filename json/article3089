{
    "title": "Կառավարությունը 104 միլիոն կհատկացնի 5 կուսակցությունների և դաշինքների",
    "text": "Կառավարությունը նախատեսում է հինգ կուսակցությունների և կուսակցությունների դաշինքների դրամական աջակցություն տրամադրել՝ ընդհանուր 103,7 միլիոն դրամի։ Համապատասխան որոշման նախագիծն ընդգրկված է կառավարության փետրվարի 13-ի նիստի օրակարգում։\nԳումարը տրամադրվելու է 2018-ի խորհրդարանական ընտրություններում երեք և ավելի տոկոս ձայն հավաքած առանձին կուսակցությունների և կուսակցությունների դաշինքների։\nԳումարը բաշխվելու է հետևյալ կերպ․\nԻմ քայլը դաշինք – 78 միլիոն դրամ\nԲարգավաճ Հայաստան - 9,1 միլիոն դրամ\nԼուսավոր Հայաստան – 7 միլիոն դրամ\nՀՀԿ – 5,2 միլիոն դրամ\nՀՅԴ – 4,3 միլիոն դրամ\nԿառավարության որոշման նախագիծը ներկայացրել է ֆինանսների նախարարությունը։\n"
}