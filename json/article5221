{
    "title": "Ռազմաարդյունաբերական համալիրի ընկերությունների հետ ձեռք ենք բերել պայմանավորվածություն. Փաշինյան |news.am|",
    "text": "news.am։ Ռազմաարդյունաբերական համալիրի ընկերությունների ներկայացուցիչների հետ հանդիպմանը ձեռք ենք բերել պայմանավորվածություն, որ շատ արագ կգույքագրենք ռազմարդյունաբերության ոլորտի այն արտադրանքները, որոնք թողարկվում են ՀՀ-ում, կկազմենք ԶՈւ առաջիկա 5 տարվա մոտավոր պահանջարկի պլան, ոլորտի հետ կաշխատենք 2 ուղղությամբ՝ կառավարությունը խնդիր կդնի, որ տեղական արտադրողից լինեն ձեռքբերումները, եթե տեղական արտադրողները ի ցույց կդնեն իրենց արդյունավետությունը բարձրացնելուն, ինքնարժեքը ցածրացնելուն ուղղված կոնկրետ գործողություններ եւ ճանապարհային քարտեզ։ Այս մասին այսօր՝ օգոստոսի 29-ին, կառավարության նիստի մեկնարկին ասաց ՀՀ վարչապետ Նիկոլ Փաշինյանը։Նա դիմելով ՀՀ պաշտպանության նախարար Դավիթ Տոնոյանին, ասաց, որ սա հանձնարարական է եւ մեկամսյա պարբերականությամբ իրեն զեկուցվի իրավիճակի մասին։\n"
}