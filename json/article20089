{
    "title": "Էրդողանը Իսրայելի գործողությունները Երուսաղեմում ահաբեկչություն է անվանել\r\n |tert.am|",
    "text": "tert.am: Թուրքիայի նախագահ Ռեջեփ Թայիփ Էրդողանը երկուշաբթի հեռախոսային բանակցություններ է վարել Պաղեստինի առաջնորդ Մահմուդ Աբբասի հետ: Այս մասին հայտնում են Թուրքիայի առաջնորդի աշխատակազմից, գրում է «Անադոլու» գործակալությունը:«Բանակցությունների ընթացքում քննարկվել են Իսրայելի կողմից Ալ-Ակսու մզկիթի և պաղեստինցիների դեմ հարձակումները: Նախագահ Էրդողանը բանակցությունների ընթացքում դրանք ահաբեկչություն է անվանել և կտրուկ դատապարտել է այդ ստոր հարձակումները, որոնք վնասում են ոչ միայն մահմեդականների, այլև ողջ մարդկության խիղճը»,- ասված է տարածված հաղորդագրության մեջ:Էրդողանի խոսքով` Անկարան «ամեն ինչ անելու է ամբողջ աշխարհը և առավելապես իսլամական աշխարհը մոբիլիզացնելու համար՝ դադարեցնելու Իսրայելի ահաբեկչությունն ու արշավանքները»: \n"
}