{
    "title": "ՀՅԴ «Նիկոլ Աղբալյան» ուսանողական միությունը հայտարարություն է տարածել Կառավարության դիմաց տեղի ունեցած իրավիճակի վերաբերյալ",
    "text": "Այսօր առավոտյան ՀՅԴ «Նիկոլ Աղբալյան» ուսանողական միությունը և Հայասատանի Երիտասարդական միությունը նախատեսում էին իրականացնել խաղաղ իրազեկման ակցիա կառավարության շենքի առջև։ Այս մասին տեղեկանում ենք ուսանողական միության ֆեյսբուքյան էջից։\n«Մեծ քանակությամբ կուտակված ոստիկանական զորքերը անհիմն կերպով բերման են ենթարկել երիտասարդներին, այդ թվում ՆԱՈՒՄ ատենապետ Տարոն Ղազարյանին, ուսանողական միության անդամներ Գառնիկ Մելքումյանին, Վարդան Գալստյանին»,- նշված է հաղորդագրության մեջ։\nԱվելի վաղ Ոստիկանությունից հայտնել են, որ Կառավարության մոտից այսօր 16 քաղաքացի է բերման ենթարկվել վարչական իրավախախտումների վերաբերյալ օրենսգրքի 182-րդ հոդվածով նախատեսված արարք կատարելու համար։\n"
}