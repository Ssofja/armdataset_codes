{
    "title": "Կրթության առանձնահատուկ պայմանների կարիք ունեցող երեխաների համար միջազգային փառատոն է կազմակերպվում",
    "text": "Ռուսաստանի Դաշնության «Զարգացում» մշակութային նախագծերի կենտրոնը 2021 թվականի փետրվարի 15-ից մինչև մարտի 15-ը կազմակերպում է «Яркий Мир-2021» միջազգային փառատոնը՝ նախատեսված կրթության առանձնահատուկ պայմանների կարիք ունեցող (ԿԱՊԿՈՒ) երեխաների համար:\nՓառատոնի հիմնական նպատակն է բացահայտել և զարգացնել ԿԱՊԿՈՒ երեխաների տաղանդը, բարեկամություն հաստատել նրանց միջև, խրախուսել երեխաներին՝ համագործակցելու և ընկերանալու հասակակիցների հետ, բացահայտել մանկավարժի և ծնողների հաջող փորձը, ոգեշնչել նրանց:\nՓառատոնին հրավիրվում են մասնակցելու՝\n\n5-18 տարիքային խմբի ԿԱՊԿՈՒ երեխաները,\nնրանց հետ աշխատող մանկավարժները,\nնրանց ընկերները, ներառական կրթություն իրականացնող թիմերը,\nծնողները:\n\nՓառատոնի մասնակիցները կարող են ներկայացնել տեսանյութեր, նկարներ, լուսանկարներ, ձեռագործ իրեր, շարադրություններ:\nՅուրաքանչյուր աշխատանք կհրապարակվի մրցույթի կայքում :\nՄանրամասներին կարելի է ծանոթանալ` այցելելով փառատոնի կայք։\n"
}