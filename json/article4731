{
    "title": "Երևանում աղբահանության համար ինքնաթափ մեքենաներ են վարձվել",
    "text": "Երևանի ավագանու ապրիլի 23-ի նիստում քաղաքապետ Հայկ Մարությանը հայտնել է, որ աղբահանության կազմակերպման ներկա վիճակը հնարավորինս շտկելու նպատակով վարչական շրջաններում ինքնաթափ մեքենաներ են վարձվել:\n«Դրանք մաքրում են այն աղբը, որը չի հասցնում մաքրել «Սանիթեքը», - ասել է Մարությանը:\nԶեկուցվել է նաև, որ Նոր Նորք և Աջափնյակ վարչական շրջաններում աղբահանությունն ապահովելու նպատակով Վաղարշապատի քաղաքապետարանից սանմաքրման 5 մեքենա է ուղարկվել Երևան, ևս 3-ն էլ տրամադրել է «Դավարս» ընկերությունը:\n"
}