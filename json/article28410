{
    "title": "Ջրականում իրականացված որոնողական աշխատանքների ընթացքում զինծառայողի աճյուն չի հայտնաբերվել",
    "text": "Ջրականի շրջանում օգոստոսի 16-ին իրականացված որոնողական աշխատանքներն արդյունք չեն տվել, զոհված զինծառայողի աճյուն կամ մասունք չի հայտնաբերվել: Այս մասին հաղորդագրություն է տարածել Արցախի ՆԳՆ արտակարգ իրավիճակների պետական ծառայությունը:\n«Որոնումների առաջիկա ուղղությունների մասին  ՆԳՆ ԱԻ պետական ծառայությունը կտրամադրի հավելյալ տեղեկություն:\n2020 թվականի արցախյան պատերազմից անմիջապես հետո սկսված որոնումների ընթացքում, Արցախի կորուսյալ տարածքներից հայտնաբերվել և մինչ օրս տարհանվել է 1634 աճյուն»,- նշված է հաղորդագրության մեջ:\n"
}