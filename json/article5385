{
    "title": "Վաշինգտոնը քննադատում է Պուտինի հրամանագիրը |azatutyun.am|",
    "text": "azatutyun.am։ Միացյալ Նահանգների Պետդեպարտամենտը քննադատել է Ռուսաստանի նախագահ Վլադիմիր Պուտինի հրամանագիրը, որով Դոնբասի բնակչության համար պարզեցվում է Ռուսաստանի քաղաքացիություն ստանալու կարգը։\n«Ռուսաստանը այս ծայրաստիճան սադրիչ գործողությամբ ուժեղացնում է իր հարձակումը Ուկրաինայի ինքնիշխանության և տարածքային ամբողջականության վրա», - ասված է Պետդեպարտամենտի ապրիլի 24-ի հայտարարությունում:\nՊուտինի հրամանագիրը նույն օրը հրապարակվել է Կրեմլի կայքէջում, ինչին անհապաղ հետևել է Կիևի դատապարտումն ու Արևմուտքի քննադատությունը:Ուկրաինայի գործող նախագահ Պետրո Պորոշենկոն հայտարարել է, որ այս հրամանագրով «Ռուսաստանը տապալում է Դոնբասում խաղաղ գործընթացը»:\n"
}