{
    "title": "Ճապոնիան հետաքննություն է նախաձեռնում ԱՀԿ-ի նկատմամբ\r\n |shantnews.am|",
    "text": "shantnews.am: Ճապոնիան նախաձեռնում է հետաքննություն Առողջապահության համաշխարհային կազմակերպության նկատմամբ՝ կապված կորոնավիրուսի համավարակի արձագանքման հետ: Համապատասխան առաջարկի հեղինակը երկրի վարչապետ Սինձո Աբեն է, հայտնում է The Mainichi-ն:\nԱբեի խոսքով՝ ԱՀԿ ընդհանուր ժողովին, որը սկսվելու է երկուշաբթի՝ մայիսի 18-ին, ճապոնական կողմն առաջարկելու է ԵՄ-ին անցկացնել արդար և անկախ հետաքննություն՝ կապված կազմակերպության՝  համավարակի արձագանքման հետ:\n\n«Ճապոնիան կոչ է անում հետաքննել ԱՀԿ-ի համապատասխան գործողությունները՝ ուղղված կորոնավիրուսի համավարակին: Առաջարկն արվելու է ԱՀԿ ընդհանուր ժողովին, որը սկսվելու է երկուշաբթի»,- ասել է Աբեն:\n\nՆա նաև ընդգծել է, որ ԱՀԿ-ի նկատմամբ հետաքննությունը պետք է անցկացնի անկախ մարմինը:\n"
}