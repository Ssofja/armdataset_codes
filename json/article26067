{
    "title": "Վատիկանում Սուրբ Պետրոսի տաճարը փակում են զբոսաշրջիկների համար |armenpress.am|",
    "text": "armenpress.am: Վատիկանում Սուրբ Պետրոսի տաճարը, ինչպես նաեւ վատիկանյան բազիլիկայի առջեւի հրապարակը մարտի 10-ից զբոսաշրջիկների համար փակվում են կորոնավիրուսի տարածումը կանխելու միջոցառումների ուժեղացման շրջանակում: Այդ մասին հայտնել Է Սուրբ աթոռի մամուլի ծառայությունը:\n«Իտալիայի իշխանությունների կողմից տրված ցուցումների հետ համաձայնեցմամբ, այսօրվանից ընդունվել են մի շարք լրացուցիչ միջոցներ, որոնք ուղղված են կորոնավիրուսի տարածման կանխմանը: Այսօրվանից Սուրբ Պետրոսի հրապարակն ու բազիլիկան փակ կլինեն Էքսկուրսիաների ու զբոսաշրջիկների համար»,- ասված Է հաղորդագրության մեջ, հաղորդել Է ՌԻԱ Նովոստին:\n"
}