{
    "title": "ԱԺ նախկին պատգամավոր Հրանտ Գրիգորյանին եւ իր եղբորը հրավիրել են Քննչական կոմիտե հարցաքննության |news.am|",
    "text": "news.am: ԱԺ ՀՀԿ խմբակցության նախկին պատգամավոր Հրանտ Գրիգորյան եւ իր եղբայրը՝ Զարզանդ Գրիգորյանը հրավիրվել են ՀՀ քննչական կոմիտե հարցաքննության։ Այս տեղեկությունը  հաստատեց Հրանտ Գրիգորյան փաստաբան Հովսեփ Սարգսյանը։\nՓաստաբանը հայտնեց, որ եղբայրները հարցաքննվում են վկայի կարգավիճակով։\nՓաստաբանն ասաց, որ 1994 թվականին սպանված էջմիածնի բնակիչ, գործարար Մհեր Պողոսյանի որդին հայտարարել է, թե Հրանտ Գրիգորյանն իրեն ահաբեկում է, որ այդ սպանության գործի վերաբերյալ ինքը լռի եւ այդ հայտարարության հիման վրա Հրանտ Գրիգորյանը հանցագործության մասին հաղորդում է ներկայացրել։\nՆա նշեց, որ Զարզանդ Գրիգորյանի հարցաքննությունն ավարտել է, այժմ հարցաքննվում է Հրանտ Գրիգորյանը։\n"
}