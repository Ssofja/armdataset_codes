{
    "title": "Մոսկվայում մեկնարկել են բողոքի ցույցերը |shantnews.am|",
    "text": "shantnews.am։ Մոսկվայում արդեն 6-րդ անգամ անցկացվում են բողոքի ցույցեր` ի աջակցություն Մոսկվայի քաղաքային Դումայի անկախ թեկնածուների: Հազարավոր մարդիկ դուրս են եկել փողոցներ և պահանջում են Դումայի ազատ և ժողովրդավարական ընտրություններ: Այս մասին հայտնել է Russia Today-ը:\nԱյս շաբաթվա ակցիայի անցկացումն արտոնվել է քաղաքային իշխանությունների կողմից:Երկրի ներքին գործերի նախարարության տվյալներով՝ անցած շաբաթ բողոքի ցույցերին մասնակցել է մոտ 20 հազար մարդ, այնինչ այլ աղբյուրների փոխանցմամբ՝ ակցիայի մասնակիցների թիվը գերազանցել է 50 հազարը:Մոսկվայում բազմահազարանոց ցույցերը սկսվել են հուլիսի 14-ին, երբ քաղաքային ընտրական հանձնաժողովը չէր գրանցել ընդդիմության ներկայացուցիչներին գալիք ընտրությունների մասնակիցների ցուցակում:\n"
}