{
    "title": "Ռուսաստանը հրշեջ ծառայություն չէ, որ ամեն ինչ փրկի․ Պուտին |azatutyun.am|",
    "text": "azatutyun.am: Ռուսաստանի նախագահ Վլադիմիր Պուտինը հայտարարել է, որ Մոսկվան ամեն ինչ արել է Իրանի և աշխարհի գերտերությունների միջև 2015 թվականին կնքված միջուկային համաձայնությունն ուժի մեջ պահելու համար:Նրա խոսքերով, Իրանի շահերից չի բխում համաձայնության որոշ դրույթների սառեցումը:Միաժամանակ, Պուտինը նկատել է տվել, որ համաձայնության ճակատագիրը կախված չէ Ռուսաստանից:«Մենք հետևելու ենք իրադարձությունների զարգացման ընթացքին: Ռուսաստանը հրշեջ ծառայություն չէ, որ փրկի ամեն ինչ: Մենք մեր դերը կատարել ենք, և պատրաստ ենք հետագայում էլ կատարել, բայց դա միայն Ռուսաստանից կախված չէ, համաձայնության հարցը կախված է բոլոր դերակատարներից, այդ թվում ԱՄՆ-ից, եվրոպացիներից և Իրանից»,- ասել է Պուրինը:Այդ հայտարարությամբ Պուտինը հանդես է եկել Սոչիում Ավստրիայի նախագահ Ալեքսանդեր Վան Դեր Բելենի հետ հանդիպման ընթացքում: Նա ընդգծել է, որ առաջինը միջուկային համաձայնությունից հրաժարված Միացյալ Նահանգները հիմա փորձում է ամեն ինչի համար մեղադրել Իրանին:\n"
}