{
    "title": "Պարետատունն արձանագրել է հասարակական տրանպորտում սահմանված կանոնների պահպանման մակարդակի անկում",
    "text": "Արտակարգ դրության իրավական ռեժիմի կանոնները խախտելու փաստերով հունիսի 30-ին տուգանվել է 2697 քաղաքացի, որից 2166-ը դիմակներ չկրելու համար։  Հուլիսի 1-ին՝ պարետատան նիստից հետո, այս մասին ասաց ՀՀ վարչապետ Նիկոլ Փաշինյանը։\n«Մենք նկատում ենք, որ հասարակական տրանպորտում հակահամաճարակային կանոնների պահպանման մակարդակը կտրուկ անկում է ապրել և 431 խախտման դեպք արձանագրվել է հասարակական տրանսպորտում»,- ասաց Փաշինյանը։\nՀՀ վարչապետի խոսքով՝ յուրաքանչյուր քաղաքացի ամեն օր պետք է հարց տա իրեն, թե ի՞նչ է արել կորոնավիրուսը կանխելու համար։\n« Առնվազն 3 հակահամաճարակային կանոնները պահպանելը պետք է լինի մեր ամենօրյա պարտականությունը։ Այդ կանոններն են՝ կրել դիմակ, պահպանել սոցիալական հեռավորություն և պարբերաբար ախտահանել ձեռքերը»,- եզրափակեց Փաշինյանը։\n"
}