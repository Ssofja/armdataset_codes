{
    "title": "Իմ տեղակալը փամփուշտները չի փոխել․ Աղվան Հովսեփյանը խուսափեց Մարտի մեկի վերաբերյալ հարցերից |armtimes.com|",
    "text": "armtimes.com: Հայաստանի նախկին գլխավոր դատախազ Աղվան Հովսեփյանն այսօր Ապարանում տոնական միջոցառումների ժամանակ խուսափեց պատասխանել Մարտի 1-ի քրեական գործի վերաբեյալ լրագրողների հարցերին։Լրագրողները հետաքրքրվեցին՝ արդյոք Հովսեփյանը հարցաքննվե՞լ է Մարտի 1-ի քրեական գործի շրջանակներում, սակայն վերջինս չպատասխանեց հարցին, այլ շնորհավորեց տոնի առթիվ. «Բոլորիդ շնորհավորում եմ տոնի կապակցությամբ»։\nԴիտարկմանը՝ Աղվան Հովսեփյանի տեղակալ Վահագն Հարությունյանը փոխել է Մարտի մեկին կրակված փամփուշտները, Հովսեփյանն արձագանքեց․ «Իմ տեղակալը փամփուշտները չի փոխել»։2008թ.-ի մարտիմեկյան իրադարձությունների ժամանակ Աղվան Հովսեփյանը ՀՀ գլխավոր դատախազն էր եւ հենց նրա ենթակայությամբ էր գործում այն քննչական խումբը, որը զբաղվում էր տասը զոհերի մահվան հանգամանքների ու գործի մանրամասների բացահայտումով։\n"
}