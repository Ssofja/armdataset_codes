{
    "title": "2020-ի առաջին եռամսյակում Միացյալ Նահանգների ՀՆԱ-ն կրճատվել է 5 տոկոսով\r\n |tert.am|",
    "text": "tert.am: Միացյալ Նահանգների ՀՆԱ-ն 2020 թվականի առաջին եռամսյակում վերջին վեց տարում առաջին անգամ կրճատվել է 5 տոկոսով՝ պայմանավորված կորոնավիրուսի համավարակի հետ կապված իրավիճակով: ТАСС գործակալության փոխանցմամբ՝ այս մասին ասվում է ԱՄՆ առևտրի նախարարության հայտարարության մեջ:\nՍա տնտեսության առաջին եռամսյակային կրճատումն է 2014 թվականից ի վեր, ինչպես նաև ամենացածր ցուցանիշը 2008 թվականի 4-րդ եռամսյակից ի վեր: Այն ժամանակ ֆինանսական ճգնաժամի ֆոնին տնտեսությունը տարեկան կտրվածքով 8.4 տոկոսի անկում էր գրանցել:\nՆշվում է, որ անցյալ տարվա չորրորդ եռամսյակում ԱՄՆ տնտեսության աճը կազմել էր 2.1 տոկոս: Ամերիկյան տնտեսության չընդհատվող աճ էր նկատվել գրեթե 6 տարի շարունակ:\n"
}