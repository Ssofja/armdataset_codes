{
    "title": "Իրանում նշել են Ռուսաստանի հետ համատեղ ռազմածովային զորավարժությունների նպատակները |tert.am|",
    "text": "tert.am: Իրանի և Ռուսաստանի ռազմածովային ուժերի զորավարժություններն ուղղված են Հնդկական օվկիանոսի հյուսիսում անվտանգության ապահովմանը: Այս մասին հայտարարել է Իրանի բանակի փոխհրամանատար Հաբիբուլա Սայարին, գրում է «ՌԻԱ Նովոստի» գործակալությունը:«Ռուսաստանի հզոր նավատորմի զորավարժությունների անցկացումը Իրանի բանակի և Իսլամական հեղափոխության պահապանների կորպուսի ռազմածովային ուժերի հետ հստակ ուղերձ է պարունակում»,- ասել է իրանցի զինվորականը` նշելով, որ իրանական նավատորմը գտնվում է խոշոր տերությունների նավատորմերի մակարդակին:Զորավարժությունների հստակ ամսաթիվը իրանցի փոխհրամանատարը չի նշել:\n"
}