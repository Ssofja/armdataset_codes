{
    "title": "Իրանում գրանցվել է 5.5 բալ ուժգնությամբ երկրաշարժ |1lurer.am|",
    "text": "1lurer.am:  Այսօր՝ առավոտյան, Իրանի հարավային Հորմոզգան նահանգում երկրաշարժ է գրանցվել, որի ուժգնությունը եղել է 5.5 բալ՝ փոխանցում է Tasnim գործակալությունը:\nՍտորգետնյա ցնցումներն արձանագրվել են ծովափնյա շրջաններում, այդ թվում՝ Բանդար Կոնգ նավահանգստում և Պարսից ծոցի Քեշմ կղզում:\nԵրկրաշարժը տեղի է ունեցել 19 կմ խորությամբ: Բնական աղետի հետևանքով զոհեր կամ տուժածներ չկան: Թեթև վնաս է հասցվել գյուղական բնակավայրերի տներին: Աղետի գոտում աշխատում է Իրանի Կարմիր մահիկի խումբը:\n"
}