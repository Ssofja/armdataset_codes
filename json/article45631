{
    "title": "Արցախի ինտերնետ կապուղիներից մեկը վնասված է, մյուսը Ադրբեջանի հսկողության տակ է |hetq.am|",
    "text": "hetq.am: Արցախում հեռահաղորդակցության խնդրի վերաբերյալ հարցազրույց «Ղ-Տելեկոմ» ընկերության փոխտնօրեն Մխիթար Միրզոյանը։\n-Պարոն Միրզոյան, ինպե՞ս է այսօր Արցախում հեռահաղորդակցության վիճակը։\n-Բջջային կապը կա։ Խնդիրներ կան ինտերնետի հետ, որովհետև հիմնական գիծը Վարդենիս-Ստեփանակերտով էր, դա չկա։ Քարվաճառի շրջանն անցավ Ադրբեջանին։ Այս մյուս կողմով էլ, գիտեք, որ Շուշիում թեժ մարտեր են եղել, մալուխը կտրված է։ Դրա համար ինտերնետի հետ խնդիր ունենք, մալուխը պետք է վերականգնենք ու դրանից հետո կարող ենք նորմալ կապ ապահովել։ Աշխատում ենք մալուխը վերականգնենք։\n-Ինչպե՞ս է ստացվում, որ Ազգային ժողովում, կառավարությունում ինտերնետ հասանելիություն կա, նորմալ է, իսկ բնակչությունը չունի ինտերնետ։\n-Ոչ թե նորմալ է, այլ ինտերնետ ռադիոռելեային գծով ունենք, որը շատ սահմանափակ է։ Եթե դրանով 100 մեգաբայթ արագությամբ ինտերնետ կա, դա չի կարող բոլորին սպասարկել։ Այսինքն, տրամադրվում է այն հիմնարկներին, որոնք պետք է ապահովեն պետության նորմալ աշխատանքը։ Ոչ թե կառավորությանն է տրամադրված, այլ սոցիալական ապահովությանը, որովհետև առաջնահերթ իրենց ենք տրամադրում, որ կարողանան թոշակներ, աշխատավարձ վճարել, ֆինանսների նախարարությունն է ստանում։ Կարող են բոլորին ապահովել, բայց այդ ծավալը բնակչությանը տրամադրելով՝ իրենք ոչ մի բան չեն կարող անել, թույլ է կապը։\n-Եթե Շուշիի հատվածով անցնող մալուխը վերականգնվի, ինտերնետի ամբողջ ծանրաբեռնվածությունն ընկնելու է ա՞յդ կապուղու վրա, բավարա՞ր է լինելու մեկ կապուղին, թե՞ նոր կապուղու հարց պետք է լուծվի։\n-Դա զանգերի տեսանկյունից բավարար է լինելու, ինտերնետն էլ։ \nՇարունակությունը՝ hetq.am-ում\n"
}