{
    "title": "Թուրքիայում Covid-19-ից մահացածների թիվն անցել է 5․700-ը |ermenihaber.am|",
    "text": "ermenihaber.am: Թուրքիայում օգոստոսի 2-ին կորոնավիրուսից (Covid-19) մահացել է 15 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆախարարը նշել է, որ 1 օրում կատարված 40․247 թեստի արդյունքում հաստատվել է կորոնավարակի 987 նոր դեպք։ Նույն ժամանակահատվածում գրանցվել է ապաքինման 978 դեպք:\nԸստ պաշտոնական տվյալների` մինչև օրս համավարակից ապաքինվել է 216.494 մարդ, իսկ 582 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է վարակման 232․856 և մահվան 5․728 դեպք։ Թեստավորումների թիվը հասել է 4 մլն 885.916-ի։\n"
}