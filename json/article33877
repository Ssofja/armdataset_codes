{
    "title": "1000 դրամները բարձրացվեցին՝ ըստ աշխատավարձի չափի․ ԱԺ-ն ամբողջությամբ ընդունեց նախագիծը |armtimes.com|",
    "text": "armtimes.com: ՀՀ Ազգային ժողովը երկրորդ ընթերցմամբ եւ ամբողջությամբ ընդունեց «Հայաստանի Հանրապետության պաշտպանության ժամանակ զինծառայողների կյանքին կամ առողջությանը պատճառված վնասների հատուցման մասին» ՀՀ օրենքում լրացումներ և փոփոխություններ կատարելու մասին օրինագիծը, որով բարձրացվեցին «Զինծառայողների ապահովագրության հիմնադրամ»-ին կատարվող վճարումների դրույքաչափերը: \nՆախագիծն ընդունվեց միաձայն` 89 կողմ ձայներով: Օրենքի փոփոխությամբ փոխվեցին հավաքագրվող դրոշմանիշային վճարների դրույքաչափերը․ այն կախված կլինի աշխատավարձի չափից։ \nՆախագծով՝ մինչեւ 100 հազար դրամ հաշվարկման բազայի դեպքում դրոշմանիշային վճարը կլինի 1500 դրամ,\n100 հազար 1 դրամից մինչեւ 200 հազար դրամի դեպքում՝ 3000 դրամ,\n200 հազար 1 դրամից մինչեւ 500 հազար դրամի դեպքում՝ 5500 դրամ,\n500 հազար 1 դրամից մինչեւ մինչև 1 միլիոն դրամի դեպքում՝ 8500 դրամ,\n1 միլիոն 1 դրամ եւ ավելի գումարի դեպքում 15 հազար դրամ։\nԱնհատ ձեռնարկատերերը եւ նոտարները մինչեւ 1 միլիոն 200 հազար հարկման բազայի դեպքում կվճարեն տարեկան 18 հազար դրամ,\n1 միլիոն 200 հազար 1 դրամից մինչեւ 2 միլիոն 400 հազար հակման բազայի դեպքում՝ 36 հազար դրամ,\n2 միլիոն 400 հազար 1 դրամից մինչեւ 6 միլիոն հարկման բազայի դեպքում՝ 66 հազար դրամ,\n6 միլիոն 1 դրամից մինչեւ 12 միլիոն հարկման բազայի դեպքում՝ 102 հազար դրամ,\n12 միլիոն 1 դրամից ավելի հարկման բազայի դեպքում՝ 180 հազար դրամ:\n"
}