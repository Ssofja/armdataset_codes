{
    "title": "Կիևն արձագանքել է Զելենսկու հետ հանդիպման մասին Պուտինի հայտարարությանը |1lurer.am|",
    "text": "1lurer.am: Ուկրաինայի նախագահի աշխատակազմի ղեկավարի խորհրդական Միխայիլ Պոդոլյակն արձագանքել է ՌԴ նախագահ Վլադիմիր Պուտինի՝ Ուկրաինայի իր գործընկեր Վլադիմիր Զելենսկու հետ հանդիպման մասին հայտարարությանը: Ըստ Պոդոլյակի՝ Պուտինի հայտարարությունից հետո նրանց անմիջական շփումն էլ ավելի կարևոր է դարձել՝ հայտնում է ТАСС-ը:\nԱվելի վաղ Ռուսաստանի նախագահը հայտարարել էր, որ Զելենսկու հետ հանդիպումն անիմաստ է համարում, քանի որ Ուկրիանայի նախագահը հարց չի լուծում, նա երկիրը հանձնել է Արևմուտքի լիակատար վերահսկողությանը:\nՄիաժամանակ, Պուտինը նշել է, որ դեմ չէ հանդիպմանը, բայց նախապես պետք է պարզել, թե ինչի մասին են խոսելու:\nԸստ Պոդոլյակի՝ ՌԴ նախագահի այս հայտարարությունն ավելի է կարևորում երկու նախագահների ուղղակի բանակցությունները՝ կողմերի դիրքորոշումները հստակեցնելու և առանց տեղեկատվության խեղաթյուրման փորձելու գտնել Դոնբասում պատերազմը դադարեցնելու միջոցը:\n"
}