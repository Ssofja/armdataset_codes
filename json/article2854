{
    "title": "ԵՄ գագաթնաժողովը հասել է կլիմայի հարցով համաձայնության |news.am|",
    "text": "news.am: Եվրամիության պետությունների եւ կառավարությունների ղեկավարները համաձայնության են հասել կլիմայական փոփոխությունների հարցում, սակայն միության մեկ երկիր հրաժարվել է առայժմ միանալ: Այս մասին Եվրոպական խորհրդի ղեկավար Շառլ Միշելը հայտնել է Բրյուսելում ԵՄ գագաթնաժողովի առաջին օրվա արդյունքներով կայացած մամուլի ասուլիսում, փոխանցում է ՏԱՍՍ-ը:\n«ԵՄ գագաթնաժողովը հասել է կլիմայի հարցով համաձայնության: Սա անչափ կարեւոր որոշում է,- ասել է նա: - Մեկ երկրի ավելի շատ ժամանակ է անհրաժեշտ, նախքան դրա կատարմանը միանալը: Մենք այս հարցին կվերադառնանք հունիսին»: Միշելը չի հստակեցրել, թե որ երկրի մասին է խոսքը:\nԳերմանիայի կանցլեր Անգելա Մերկելն, այդուհանդերձ, մամուլի ասուլիսում պարզաբանել է, որ խոսքը Լեհաստանի մասին է: «Մեկ երկիր՝ Լեհաստանը, այսօր դեռեւս չկարողացավ պարտավորություն ստանձնել կատարման առնչությամբ»,- ասել է նա:\nԼրագրողների հարցին՝ ինչո՞ւ է ԵՄ-ն որոշել հայտարարել համաձայնության հասնելու մասին, եթե ԵՄ երկրներից մեկը դրան հավանություն չի տվել, Միշելը պատասխանել է. «Մենք կլիմայական չեզոքությունը դիտարկում ենք որպես մեր ընդհանուր խնդիր: Բայց մեզ համար հասկանալի է, որ մեկ երկիր այնպիսի փուլում է, որ չի կարող պարտավորություն ստանձնել: Այս պատճառով մենք մեկ հանդիպում էլ կունենանք: Բայց մեզ համար կարեւոր էր ազդանշան տալ այն մասին, որ մենք ցանկանում ենք դառնալ առաջին կանաչ աշխարհամասը, ընդ որում՝ մենք հասկանում ենք, որ Լեհաստանին ավելի շատ ժամանակ է հարկավոր»:\n"
}