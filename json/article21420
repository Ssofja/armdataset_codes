{
    "title": "Արցախում կորոնավիրուսի 7 նոր դեպք է արձանագրվել․ վարակվածների ընդհանուր թիվը 359 է",
    "text": "ԱՀ առողջապահության նախարարության փոխանցած տեղեկատվության համաձայն` hանրապետությունում հաստատվել է նոր կորոնավիրուսային վարակի (COVID-19) 7 նոր դեպք: Բոլոր վարակակիրները Ստեփանակերտ քաղաքից են՝ 6-ը նախկինում հաստատված օջախների շփման շրջանակից են և գտնվում էին մեկուսացման մեջ:\nՄյուս քաղաքացու մոտ վարակը հաստատվել է բուժհաստատություն դիմելիության ժամանակ իրականացված հետազոտության արդյունքում: Այս մասին հայտնում են Արցախի տեղեկատվական շտաբից։Վարակի օջախը հայտնաբերելու, ինչպես նաև հիվանդների շփման շրջանակը պարզելու ուղղությամբ կատարվում են համապատասխան աշխատանքներ:Առողջացել է 2 քաղաքացի:Առայսօր, COVID-19-ը ախտորոշվել է 359 մարդու մոտ, որից 313-ը հաղթահարել է հիվանդությունը: Փաստացի բուժում է ստանում 44, ընդհանուր մեկուսացված է 80 քաղաքացի:Թեստավորումների նպատակով 93 նմուշառում է իրականացվել:Մինչ այսօր կատարվել է 13 419 փորձանմուշի հետազոտություն:\n"
}