{
    "title": "Քննարկվել են ԿԳՄՍՆ-ի և ՅՈՒՆԻՍԵՖ-ի համատեղ ծրագրերը",
    "text": "ՀՀ կրթության, գիտության, մշակույթի և սպորտի նախարարի տեղակալ Արթուր Մարտիրոսյանն ընդունել է Հայաստանում ՄԱԿ-ի Մանկական հիմնադրամի (ՅՈՒՆԻՍԵՖ) ներկայացուցիչ Տանյա Ռադոչային: Հանդիպման ընթացքում քննարկվել են իրականացվող և նախատեսված համատեղ ծրագրերը կրթության և երիտասարդության ոլորտներում:\nՆախարարի տեղակալն ընդգծել է, որ ՅՈՒՆԻՍԵՖ-ը տարիներ շարունակ հետևողական աջակցություն է ցուցաբերել բարեփոխումներին և առանձնահատուկ տեղ ունի միջազգային գործընկերների ցանկում: Նա նաև հույս է հայտնել, որ համատեղ աշխատանքը կնպաստի համագործակցության ընդլայնմանը: Հայաստանում ՄԱԿ-ի Մանկական հիմնադրամի (ՅՈՒՆԻՍԵՖ) ներկայացուցիչ Տանյա Ռադոչայը ներկայացրել է Հայաստանի հետ համագործակցության ռազմավարության հիմնական ուղղությունները:\nԱյս համատեքստում կողմերը կարևորել են ընթացիկ համագործակցության շարունակականությունը, մասնավորապես` անդրադառնալով համընդհանուր ներառական կրթության ներդրման, վաղ մանկության զարգացման, երիտասարդությունն հանուն կլիմայի բարեփոխումների և մի շարք այլ ծրագրերի:\nՀանդիպման ընթացքում քննարկվել են աշխատանքային մի շարք հարցեր:\n"
}