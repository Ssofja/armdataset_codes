{
    "title": "Տիգրան Արզաքանցյանը դատի է տվել Կենտրոնական ընտրական հանձնաժողովին |armtimes.com|armtimes.com",
    "text": "armtimes.comarmtimes.com։ Տիգրան Արզաքանցյանը դատի է տվել Կենտրոնական ընտրական հանձնաժողովին: Այս մասին տեղեկանում ենք Դատական տեղեկատվական համակարգից:\nՎերջինս դիմել է Վարչական դատարան՝ պահանջելով անվավեր ճանաչել Կենտրոնական ընտրական հանձնաժողովի 10.06.2021 թ. թիվ 133-Ա որոշումը, որով ԿԸՀ-ն Արզաքանցյանի գրանցումն ընտրություններին անվավեր էր ճանաչել:\nՀայցը ներկայացվել է հունիսի 12-ին եւ մակագրվել Վարչական դատարանի դատավոր Գրիգոր Առաքելյանին: Հայցն արդեն վարույթ է ընդունվել:\nՆշենք, որ Տիգրան Արզաքանցյանը գլխավորում է Դեմոկրատական կուսակցության ցուցակը, սակայն ԿԸՀ-ն անվավեր է ճանաչել նրա գրանցումը՝ վերջին 4 տարում ՀՀ-ում չբնակվելու հիմնավորմամբ:\n"
}