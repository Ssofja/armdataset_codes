{
    "title": "Երեւանի քաղաքապետը պնդում է մունիցիպալ ոստիկանություն ստեղծելու մասին |news.am|",
    "text": "news.am:  Բազմիցս խոսել եմ մունիցիպալ ոստիկանություն ստեղծելու կարեւորության մասին եւ խմբակցություններին կոչ եմ անում Ազգային ժողովում այս հարցի լոբբինգ անել: Այս մասին փետրվարի 11-ին Երեւանի ավագանու նիստում ծառայողական կայանտեղիների շահագործման երկարաձգման հարցի քննարկմանն ժամանակ ասաց մայրաքաղաքի քաղաքապետ Հայկ Մարությանը:\nՆրա խոսքով՝ քաղաքապետարանը օրենսդրական լիազորություններ չունի ավտոմեքենաների թվի դիմաց ավելի շատ փող վերցնել, որոնք գերազանցում են հայտերի նախնական նորման: «Օրենքի առկայության դեպքում քաղաքային իշխանությունները ներգործելու մեխանիզմներ կունենան, ինչը նշանակում է, որ պատասխանատվությունը եւս կկրի քաղաքապետարանը: Իսկ ես կայանատեղիներով զբաղվում եմ այնքանով, որքանով թույլ են տալիս իմ լիազորությունները»,- հավելեց նա:\n«Բարգավաճ Հայաստան» խմբակցության  ղեկավար Միքայել Մանրիկյանը նշեց՝ չնայած այն հանգամանքին, որ կայանատեղիներում խախտումները շարունակվում են, քաղաքային իշխանություններն, այդուհանդերձ, չեն դադարում դրանց շահագործման երկարաձգման մասին նախագծեր ներկայացնել: «Բարգավաճ Հայաստան» խմբակցության անդամ Հռիփսիմե Առաքելյանը տարակուսանք հայտնեց, որ քաղաքապետարանն իր լիազորությունների շրջանակում չի կարողանում ներգործել այս խնդրի վրա՝ հաշվի առնելով, որ Երեւանում կայանատեղիների ոլորտում գործունեությունը կրում է ակնհայտ քրեածին բնույթ:\nՉնայած Երեւանի ավագանու մի քանի անդամներ, այդ թվում իշխող դաշինքից, դեմ հանդես եկան, նախագիծը հավանություն ստացավ:\n"
}