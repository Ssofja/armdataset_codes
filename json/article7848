{
    "title": "Մելքումյանը մանրամասներ ներկայացրեց ԲՀԿ-ական պատգամավորների Սյունիք կատարած այցից |armenpress.am|",
    "text": "armenpress.am: ՀՀ ազգային ժողովի «Բարգավաճ Հայաստան» խմբակցության անդամներ Միքայել Մելքումյանը, Շաքե Իսայանը, Իվետա Տոնոյանն ու Արտյոմ Ծառուկյանն այցելել են Սյունիքի մարզ:\nԱյս մասին հունվարի 21-ին կայացած խորհրդարանական ճեպազրույցների ընթացքում ասաց Միքայել Մելքումյանը:\n«Պարոն Ծառուկյանի հանձնարարությամբ նախորդ շաբաթվա վերջին և այս շաբաթվա սկզբին իմ գործընկերներ Շաքե Իսայանի, Իվետա Տոնոյանի և Արտյոմ Ծառուկյանի հետ գտնվել ենք Սյունիքի մարզում: Եղել ենք բոլոր քաղաքներում, Որոտան և Շուռնուխ գյուղերում, որոնք լրջագույն խնդիրներ ունեն: Սոցիալական աջակցություն ենք տարել այդ մարդկանց»,- ասաց Մելքումյանը:\nՊատգամավորը հավելեց, որ իրենք միշտ ուշադրության կենտրոնում են պահելու սյունեցիների խնդիրները:\n"
}