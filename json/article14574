{
    "title": "«Արցախբանկ»-ի գլխամասը և մասնաճյուղերը գործում են անխափան. ԿԲ-ն հորդորում է չտրվել սադրանքների",
    "text": "ՀՀ կենտրոնական բանկը հայտարարություն է տարածել, որում ասված է.\n«Երեկ և այսօր առավոտյան, Ֆեյսբուքի որոշ օգտատերեր իրականությանը չհամապատասխանող տեղեկություններ են տարածել «Արցախբանկ»-ի մասին: \nՀՀ կենտրոնական բանկը հայտնում է, որ «Արցախբանկ»-ը լիցենցավորված կազմակերպություն է, գտնվում է ՀՀ ԿԲ վերահսկողության ներքո, գործում է ՀՀ ԿԲ կարգավորումների շրջանակում:\nՀորդորում ենք բանկի հաճախորդներին՝ չտրվել սադրանքների: Երևանում գտնվող գլխամասը և մասնաճյուղերը գործում են անխափան՝ բնականոն սպասարկելով իրենց հաճախորդներին»:\n"
}