{
    "title": "Թուրքիան դիտարկում է «Ինջիրլիք» բազայի կարգավիճակի փոփոխման հնարավորությունը՝ որպես ԱՄՆ-ի դեմ պատասխան պատժամիջոց |news.am|",
    "text": "news.am: Թուրքիան դիտարկում է «Ինջիրլիք» բազայի կարգավիճակի փոփոխման հնարավորությունը՝ որպես ԱՄՆ-ի դեմ պատասխան պատժամիջոց։ Այս մասին Անկարայում մամուլի ասուլիսի ժամանակ հայտարարել է նախագահի պաշտոնական ներկայացուցիչ Իբրահիմ Ղալինը, հայտնում է ՏԱՍՍ-ը։\n«Ներկա պահին «Ինջիրլիք» բազայի կարգավիճակում փոփոխություն չի սպասվում»,- նշել է նա։\nԸնդ որում, Ղալինը հայտնել է, որ Թուրքիայի ԱԳՆ-ը ԱՄՆ-ի դեմ պատասխան պատժամիջոցներ է պատրաստում։ Նա նաեւ հայտարարել է, թե Անկարան ամերիկյան պաշտոնյաներին հստակ հասկացրել է, որ Թուրքիան չի հայտարարի հյուսիսային Սիրիայում կրակի դադարեցման մասին եւ քուրդ զինյալների հետ բանակցություններ չի վարի, հայտնում է Reuters-ը։\nԱվելի վաղ, չորեքշաբթի օրը, թուրքական կառավարությանը մոտ կանգնած Yeni Safak թերթը գրել էր, որ Անկարան, որպես ամերիկյան պատժամիջոցների պատասխան, կարող է սահմանափակել ԱՄՆ զինվորականների հասանելիությունը Ադանայում «Ինջիրլիք» ավիաբազային եւ Մալաթիայում ՆԱՏՕ-ին վաղ նախազգուշացման ռադարների «Քյուրեջիք» բազային։\nԱՄՆ փոխնախագահ Մայք Փենսը եւ պետքարտուղար Մայք Պոմպեոն ժամանել են Թուրքիա, որպեսզի Անկարային համոզեն դադարեցնել ներխուժումը։ Թրամփն այսօր հայտարարել է, որ եթե նրանք հաջողության չհասնեն, ապա պատժամիջոցները «կդատարկեն Թուրքիայի տնտեսությունը»։\n"
}