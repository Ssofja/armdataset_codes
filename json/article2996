{
    "title": "Վլադիմիր Պուտինը Տաջիկստանի նախագահի հետ Արցախում տիրող իրավիճակն է քննարկել |factor.am|",
    "text": "factor.am: ՌԴ նախագահ Վլադիմիր Պուտինը Տաջիկստանի նախագահ Էմոմալի Ռահմոնի հետ հեռախոսազրույցում քննարկել է Լեռնային Ղարաբաղում տիրող իրավիճակն ու Աֆղանստանում և Բելառուսում իրավիճակի կարգավորման հեռանկարները։ Այս մասին հայտնում է Կրեմլի մամուլի ծառայությունը։\n«Քննարկվել են երկկողմ բարեկամական հարաբերությունների հետագա ամրապնդմանն առնչվող արդիական հարցեր։ Բացի այդ՝ քննարկվել է նաև Լեռնային Ղարաբաղի հակամարտության գոտում իրավիճակը, Բելառուսում իրադրության զարգացումն ու Աֆղանստանում իրավիճակի կարգավորման հեռանկարները»,- ասվում է հաղորդագրության մեջ։\nՏաջիկստանը Հավաքական անվտանգության պայմանագրի կազմակերպության անդամ է։\n"
}