{
    "title": "ԱՄՆ-ում ՌԴ դեսպանը Նյու Յորքից մեկնել է Մոսկվա\r\n |tert.am|",
    "text": "tert.am: ԱՄՆ-ում ՌԴ դեսպան Անատոլի Անտոնովը Նյու Յորքից մեկնել է Մոսկվա, հաղորդում է ТАСС-ը: Անտոնովը կանչվել է Մոսկվա՝ խորհրդակցությունների:\n«Ամերիկյան նոր վարչակազմը ղեկավարում է գրեթե երկու ամիս, 100 օրվա խորհրդանշական ամսաթիվը հեռու չէ, և դա լավ առիթ է փորձելու գնահատել, թե ինչն է ստացվում Ջո Բայդենի թիմի մոտ, ինչը՝ ոչ»,- հայտարարել էին ՌԴ ԱԳՆ-ից՝ շեշտելով, որ Մոսկվայի և Վաշինգտոնի հարաբերությունները հայտնվել են փակուղում, և ամենակարևորը դրանից դուրս գալու ուղիներ գտնելն է:\nՊետդեպարտամենտը, իր հերթին, նշել է, որ ԱՄՆ-ն պահպանում է հարաբերությունները Ռուսաստանի հետ այնտեղ, որտեղ դա համապատասխանում է իր շահերին, բայց մտադիր է պատասխանատվության ենթարկել Մոսկվային «չարամիտ գործողությունների» համար: \n"
}