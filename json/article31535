{
    "title": "ՌԴ ՊՆ հատուկ նշանակության բժշկական ստորաբաժանման ռազմական մասնագետները տեղակայել են լրացուցիչ բժշկական կետեր |1lurer.am|",
    "text": "1lurer.am: Հատուկ նշանակության բժշկական ստորաբաժանման (МОСН) ռուս ռազմական բժիշկները մեկ օրում օգնություն են ցուցաբերել Արցախի ավելի քան 39 հիվանդի, այդ թվում՝ հինգ երեխայի:\nԱռաջնային բուժօգնություն տրամադրելու համար ռազմական բժիշկները լրացուցիչ բժշկական կենտրոններ են տեղակայել Ստեփանակերտ, Իվանյան բնակավայրերում և Լաչինի միջանցքում գտնվող ռուսական խաղաղապահ ուժերի դիտակետում:\nԼրացուցիչ բժշկական կենտրոններում ընդգրկված են տարբեր մասնագիտությունների բժիշկներ, ինչպես նաև հոգեբաններ, ովքեր օգնություն են տրամադրում տեղի բնակչությանը:\nԲնակիչները դիմում են տարբեր քրոնիկ հիվանդությունների, սրտանոթային և էնդոկրին համակարգերի հիվանդությունների սրացման և ատամնաբուժական օգնության ապահովման համար:\nԼրացուցիչ բժշկական կենտրոնները հագեցած են ժամանակակից բժշկական սարքավորումներով և հնարավորություն ունեն տեղում իրականացնել հիվանդների հետազոտություն և առաջնային ախտորոշում:\nՍտորաբաժանումներում ներգրավված է ավելի քան 60 բուժաշխատող, այդ թվում՝ ռազմական վիրաբույժներ, անեսթեզիոլոգ-ռեանիմատոլոգներ, թերապևտներ և համաճարակաբաններ:\nԱվելի վաղ ստորաբաժանումները Իլ -76 ինքնաթիռներով Խաբարովսկ քաղաքի օդանավակայանից տեղափոխվել էին Երևան և 300 կիլոմետրանոց ճանապարհն անցնելով՝ սարքավորումները հասցրել Ստեփանակերտ:\n"
}