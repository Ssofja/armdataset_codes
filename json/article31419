{
    "title": "Հայաստանում պետական կառավարման համակարգն անհիմն ուռճացած է․ փոխվարչապետ |news.am|",
    "text": "news.am: Հայաստանում պետական կառավարման համակարգն անհիմն ուռճացած է։ Այս մասին հունվարի 22-ին ՀՀ ԱԺ նիստի ժամանակ հայտարարեց փոխվարչապետ Տիգրան Ավինյանը՝ պատասխանելով «Լուսավոր Հայաստան» կուսակցության պատգամավոր Կարեն Սիմոնյանի հարցին։\nՆրա խոսքերով՝ Հայաստանում անհրաժեշտ է պետական կառավարման նոր ձեւ ստեղծել։\n«Մենք շարունակում ենք պնդել, որ կառավարման համակարգն ուռճացած է, եւ որ այն պետք է օպտիմալացվի, դառնա դինամիկ եւ արդյունավետ»,- նշեց Ավինյանը։\nԸնդ որում, նա հայտնեց, որ օպտիմալացումը կիրականացվի ոչ միանգամից, այլ փուլերով։\n"
}