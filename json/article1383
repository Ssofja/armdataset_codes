{
    "title": "Թուրքիան ծրագրում է մինչեւ 2023 թվականը սպառազինությունների արտահանումը հասցնել 10 մլրդ դոլարի |hetq.am|",
    "text": "hetq.am: Թուրքիան մտադիր է մինչև 2023 թվականը ռազմաարդյունաբերական համալիրի շրջանառությունը հասցնել մինչև 27 միլիարդ դոլարի, իսկ սպառազինությունների արտահանման ծավալը՝ մինչև 10 միլիարդ դոլարի։ Այդ մասին հայտարարել է Թուրքիայի պաշտպանական արդյունաբերության վարչության պետ Իսմայիլ Դեմիրը։\nԵլույթ ունենալով Ստամբուլում պաշտպանական ոլորտի վերաբերյալ երրորդ միջգերատեսչական հանդիպմանը` նա ընդգծել է, որ Թուրքիայում ինչքան բարձր լինի պաշտպանական ոլորտի համալրումը ներքին արտադրանքի հաշվին, այնքան անկախ կլինի արտաքին քաղաքականությունը։\nԴեմիրը նշել է, որ վերջին տարիներին տեղի ունեցող գործընթացները ընդգծում են ուժեղ բանակի կարևորությունը, որը կախված չի լինի արտաքին մատակարարումներից։\n"
}