{
    "title": "ՌԴ ՊՆ-ն հերքել է հայ-թուրքական սահմանին թուրքական զորքի կուտակման մասին տեղեկությունները |1lurer.am|",
    "text": "1lurer.am: ՌԴ ՊՆ-ն հերքել է լրատվամիջոցներում տարածվող տեղեկությունները, թե Թուրքիան զորք է կուտակել Իգդիրում՝ ՀՀ սահմանին: Այդ մասին հայտնել են ԱԳ նախարարության մամուլի ծառայությունից: «Պաշտպանության նախարարության հետ ճշտել ենք, նրանք թուրքական զորքի կուտակման մասին որևէ տեղեկություն չունեն»,- ասել են ՌԴ ԱԳՆ-ից:\nՀիշեցնենք, որ նոյեմբերի 27-ին ՌԴ ԱԳՆ պաշտոնական ներկայացուցիչ Մարիա Զախարովայի հերթական ճեպազրույցի ընթացքում  հարց էր ուղղվել նրան՝ հայ-թուրքական սահմանին թուրքական զորքի կուտակման մասին տեղեկությունների վերաբերյալ, և թե որքանով կարող է այդ նախաձեռնությունը վտանգել տարածաշրջանային անվտանգությունը: Հարցին ի պատասխան՝ Զախարովան խոստացել էր ճշտել տեղեկությունը և ներկայացնել համապատասխան պարզաբանում:\n"
}