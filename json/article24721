{
    "title": "Լոռու մարզի ընդհանուր իրավասության դատարանի Սպիտակի նստավայրում խոշոր հրդեհ է բռնկվել |armtimes.com|",
    "text": "armtimes.com։ Ապրիլի 12-ին, արտակարգ դեպք է տեղի ունեցել Լոռու մարզի Սպիտակ քաղաքում։ Ժամը 13։00-ի սահմաններում հրդեհ է բռնկվել Լոռու մարզի ընդհանուր իրավասության դատարանի Սպիտակի նստավայրում։\nՀրդեհը բռնկվել է նիստերի չօգտագործվող դահլիճում։ Կրակը տարածվել է մեծ արագությամբ։\nԸստ նախնական տվյալների՝ հրդեհի պատճառը հոսանքի կարճ միացումն է եղել։\nԴատարանի կարգադրիչներն ու շենքում գտնվողները փորձել են կրակմարիչներով, սեփական ուժերով պայքարել կրակի դեմ՝ մինչ կժամանեին հրշեջները։\nՍպիտակի հրշեջ փրկարարական ջոկատից դեպքի վայր է մեկնել 3 մարտական հաշվարկ։ Հրշեջներին հաջողվել է կանխել կրակի տարածումը շենքի մյուս հատվածներում։\nՇենքը լուրջ վնասներ է կրել ոչ միայն այրված դահլիճում՝ դրա գույքով, այլ նաեւ շենքի մյուս հատվածներում։\n"
}