{
    "title": "ՄԻԵԴ-ը հրապարակել է ռուս-վրացական պատերազմի գործով վճիռը |azatutyun.am|",
    "text": "azatutyun.am: Մարդու իրավունքների եվրոպական դատարանն այսօր հրապարակել է Ռուսաստանի դեմ Վրաստանի կողմից ներկայացված հայցով դատավճիռը։ Այն վերաբերում է Մոսկվայի կողմից 2008 թվականի օգոստոսյան պատերազմի ընթացքում ձեռնարկված քայլերին։\nՄԻԵԴ-ի վճռի համաձայն, Ռուսաստանը պատասխանատվություն է կրում վրաց ռազմագերիների խոշտանգումների, քաղաքացիական անձանց անվտանգության և ազատության իրավունքի ոտնահարման, ինչպես նաև Վրաստանի քաղաքացիների՝ պատերազմի ընթացքում տեղի ունեցած սպանությունների հետաքննությունից հրաժարվելու համար։\n«Դատարանը հաստատել է, որ Ցխինվալիի տարածաշրջանը և Աբխազիան Վրաստանի անքակտելի մասերն են և օկուպացված են Ռուսաստանի կողմից»․ - ասել է Վրաստանի արդարադատության նախարար Գոչա Լորդկիպանիձեն։\nՎրաստանի կողմից ներկայացված հայցի քննությունը շարունակվում էր ավելի քան 7 տարի։ Այս գործով առաջին նիստը ՄԻԵԴ-ում կայացել էր 2013 թվականի հոկտեմբերին։\n"
}