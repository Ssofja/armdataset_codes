{
    "title": "Մայիսի 10-ին կրկին կգումարվի ԱԺ հատուկ նիստ՝ վարչապետի ընտրության հարցով |armtimes.com|",
    "text": "armtimes.com: ԱԺ նախագահ Արարատ Միրզոյանը հայտարարություն է տարածել վարչապետի ընտրության անցկացման մասին:\n««Ազգային ժողովի կանոնակարգ» սահմանադրական օրենքի 140-րդ հոդվածի 3-րդ եւ 6-րդ մասերի համաձայն` վարչապետի ընտրության հարցը կքննարկվի մայիսի 10-ին` ժամը 12:00-ին իրավունքի ուժով գումարվող Ազգային ժողովի հատուկ նիստում»,- ասվում է Միրզոյանի հայտարարությունում: \nՀիշեցնենք, որ արտահերթ ընտրություններ անցկացնելու համար խորհրդարանը պետք է արձակվի: Դրա համար անհրաժեշտ է, որ Ազգային ժողովը երկու շաբաթում երկու անգամ անընդմեջ վարչապետ չընտրի: Այսօր տեղի ունեցած հատուկ նիստում Փաշինյանը վարչապետ չընտրվեց: \n"
}