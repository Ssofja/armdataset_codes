{
    "title": "Իրանն սկսել է լազերային զենք արտադրել ՀՕՊ-ի համար |news.am|",
    "text": "news.am: Իրանի պաշտպանության նախարարությունն սկսել է արտադրել լազերային թնդանոթներ հակաօդային պաշտպանության համար, տեղեկացնում է Tasnim-ը։\nՆոր զենքի մասին հայտարարությամբ հանդես է եկել պաշտպանության փոխնախարար, գեներալ Ղասեմ Թաղիզադեն։\nԻնչպես տեղեկացրել է գեներալը ԶԼՄ-ներին, Իրանը տեխնիկական նոու-հաուն ձեռք է բերել հակառակորդների քվադրոքոփթերների եւ փոքր ավիացիայի միավորների վերացման նպատակով։\nՆա նշել է, որ նոր թնդանոթներն արդեն լաբորատոր փորձարկում են անցել եւ հիմա արդեն դրվել են հարահոսային արտադրության։\nԹաղիզադեն նշել է նաեւ ցամաքային բազավորման թեւավոր հրթիռների հեռահարության եւ ճշգրտության ընդլայնման մասին՝ նոր թվային քարտեզագրական համակարգի օգնությամբ, որի փորձարկումները կավարտվեն առաջիկայում։\nՆա նաեւ տեղեկացրել է, որ գործադրվում են ջանքեր «երկիր-երկիր» բալիստիկ հրթիռների մշակման ուղղությամբ՝ ավելացնելով, որ այժմ Իրանը մտնում է համաշխարհային առաջատար տերությունների հնգյակի մեջ հրթիռային ճյուղում։\n"
}