{
    "title": "Կառավարությունն առաջարկում է Ազգային ժողովի արտահերթ նիստ հրավիրել\r\n |armtimes.com|",
    "text": "armtimes.com: ՀՀ կառավարությունը ԱԺ նախագահ Արարատ Միրզոյանին կառաջարկի փետրվարի 3-ին ժամը 11։00-ին Ազգային ժողովի արտահերթ նիստ հրավիրել։ Հարցը ներառված է Կառավարության վաղվա նիստի օրակարգում։ \nԱրտահերթ նիստում նախատեսված է քննարկել «ՀՀ դատական օրենսգիրք» սահմանադրական օրենքում, «ՀՀ քրեական դատավարության օրենսգրքում» եւ «Արդարադատության ակադեմիայի մասին» օրենքում փոփոխությունների նախագծերի փաթեթը։  \nՆիստի ժամանակ Կառավարության ներկայացուցիչը կլինի արդարադատության նախարար Ռուստամ Բադասյանը։ Նախատեսված է հարցը քննարկել հատուկ ընթացակարգով՝ առաջին ընթերցման քննարկումից հետո երկրորդ ընթերցման համար քննարկումը պետք է կազմակերպվի 24 ժամվա ընթացքում։ \n"
}