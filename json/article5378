{
    "title": "Արցախում նախագահական ընտրություններին մասնակցելու համար առաջադրվել է 11 թեկնածու",
    "text": "2020թ. փետրվարի 14-ի ժամը 17.00-ի դրությամբ ս.թ. մարտի 31-ին անցկացվելիք համապետական ընտրություններին մասնակցելու համար ԱՀ կենտրոնական ընտրական հանձնաժողովն ստացել է Արցախի Հանրապետության նախագահի 11 թեկնածուների գրանցման փաստաթղթեր: Այս մասին տեղեկանում ենք ԱՀ ԿԸՀ կայքէջից։\nԱզգային ժողովի ընտրություններին մասնակցելու համար ընտրական ցուցակ են ներկայացրել`\nԱրցախի Պահպանողական կուսակցությունը`16 թեկնածուների,«Միասնական հայրենիք» կուսակցությունը`62 թեկնածուների,«Ազգային վերածնունդ» կուսակցությունը` 20 թեկնածուների ընդգրկմամբ:\nԸնտրական ցուցակ է առաջադրել մեկ կուսակցությունների դաշինք` Ազատ Հայրենիք-ՔՄԴ կուսակցությունների դաշինքը` 65 թեկնածուների ընդգրկմամբ:\nՆերկայացված փաստաթղթերը ԱՀ կենտրոնական ընտրական հանձնաժողովում ուսումնասիրվում են: Առաջադրված բոլոր ընտրական ցուցակներին հնարավոր կլինի ծանոթանալ ս.թ. փետրվարի 18-ին` Արցախի ԿԸՀ կայքում։\nՀիշեցնենք, որ Արցախի Հանրապետության նախագահի և Ազգային ժողովի 2020թ. մարտի 31-ի հերթական ընտրություններին մասնակցելու համար ԱՀ կենտրոնական ընտրական հանձնաժողով գրանցման փաստաթղթերը ներկայացնելու վերջնաժամկետը ս.թ. փետրվարի 15-ի ժամը 18:00-ն է:\n"
}