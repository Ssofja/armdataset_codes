{
    "title": "Ոստիկանները հանդիպել են Արծվանիկի բնակիչներին և վերցրել բացատրություններ. Ոստիկանության պարզաբանումը",
    "text": "ԱԺ ընտրություններին մասնակցող ուժերից մեկի ներկայացուցիչը հայտարարել է, թե ոստիկանները Սյունիքի մարզի Արծվանիկ գյուղում անօրինական կերպով միջամտել են նախընտրական գործընթացներին։\nՈստիկանությունն այս առնչությամբ պարզաբանում է տարածել՝ հայտնելով, որ  հայտարարությունը չի համապատասխանում իրականությանը։\n«Ոստիկաններն իսկապես այցելել են համայնքի բնակիչներին՝ նախապատրաստվող նյութերի շրջանակում բացատրություններ վերցնելու նպատակով, առ այն, որ Արծվանիկի վարչական ղեկավարը բնակիչներին պարտադրել է առաջիկա ընտրություններում քվեարկել մասնակից ուժերից մեկի օգտին, և հայտարարել է, որ հակառակ դեպքում նրանց կզրկի «ԶՊՄԿ» ՓԲԸ-ից պոչամբարի համար պայմանագրով տրամադրվող 40 հազար դրամ աջակցությունից։\nԱյցերի ընթացքում ոստիկանները հանդիպել են համայնքի տասնյակ բնակիչների և վերցրել բացատրություններ։\nՀետաքննությունը շարունակվում է»,- ասված է Ոստիկանության պարզաբանման մեջ: \n"
}