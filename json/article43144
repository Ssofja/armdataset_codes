{
    "title": "Վարանդայի շրջանում որոնողական աշխատանքների արդյունքում հայտնաբերվել է ևս 1 զինծառայողի աճյուն",
    "text": "Վարանդայի (Ֆիզուլի) շրջանում որոնողական աշխատանքների արդյունքում հունիսի 19-ին հայտնաբերվել և տարհանվել է պատերազմի մասնակից ևս 1 զինծառայողի աճյուն: Այս մասին հայտնել է Արցախի ՆԳՆ Արտակարգ իրավիճակների պետական ծառայությունը:\nՆշվում է, որ ռազմագործողություններից անմիջապես հետո սկսված որոնողական աշխատանքների ընթացքում մինչ օրս հայտնաբերվել է 1580 աճյուն:\n«Որոնումների նոր ուղղությունների և դրանց արդյունքների մասին կտրամադրվի հավելյալ տեղեկատվություն»,- նշված է հաղորդագրության մեջ:\n"
}