{
    "title": "Ուկրաինայում երրորդ քրեական գործն Է հարուցվել Պորոշենկոյի դեմ |armenpress.am|",
    "text": "armenpress.am։ Ուկրաինայի հետաքննությունների պետական բյուրոն եւս մեկ գործ Է հարուցել Պյոտր Պորոշենկոյի դեմ: Այդ մասին հայտնել Է հանրապետության նախկին նախագահ Վիկտոր Յանուկովիչի վարչակազմի նախկին փոխղեկավար իրավաբան Անդրեյ Պորտնովը: Այս անգամ Պորոշենկոյին մեղադրում են «Կուզնյա նա Ռիբալսկոմ» գործարանը վաճառելիս 300 մլն դոլար գումարի հանցավոր եկամուտների օրինականացման մեջ: Սա արդեն երրորդ գործն Է նախկին նախագահի դեմ: Մայիսի 22-ին տեղեկատվություն հայտնվեց, որ նրան կասկածում են «ՑենտրԷներգո»-ում պաշտոնները բաշխելիս իշխանության եւ ծառայողական դիրքի չարաշահման մեջ: Դրանից մեկ օր առաջ Պորոշենկոյին պետական դավաճանության մեջ են մեղադրել Կերչի նեղուցում տեղի ունեցած միջադեպի կապակցությամբ: Նաեւ Ուկրաինայի նախկին նախագահը որպես վկա Է ներգրավված մեկ այլ քրեական գորցծով, որը վերաբերում Է Եվրոմայդանի ժամանակ մարդկանց զոհվելուն, հաղորդել Է ՌԻԱ Նովոստին:\n"
}