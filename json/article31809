{
    "title": "Հայկ Մարությանը պիտի հրաժարական տա եւ պիտի անցկացվեն Երեւանի ավագանու արտահերթ ընտրություններ. Սամվել Ֆարմանյան",
    "text": "Երեւանի քաղաքապետ Հայկ Մարությանը, ճիշտ կլինի, որ մինչեւ Ամանոր հրաժարական տա քաղաքապետի պաշտոնից։ Այս մասին այսօր՝ նոյեմբերի 28-ին, ֆեյսբուքյան իր էջում գրառում է արել հասարակական գործիչ Սամվել Ֆարմանյանը։\nԳրառման մեջ, մասնավորապես, ասվում է.\n«Կրկնում եմ այն, ինչ ասել եմ մի քանի ամիս առաջ. Հայկ Մարությանը պիտի հրաժարական տա եւ պիտի անցկացվեն Երեւանի ավագանու արտահերթ ընտրություններ` հետեւյալ երեք առանցքային հանգամանքներով պայմանավորված.\n1. Քաղաքական իրավիճակի փոփոխություն. Հայկ Մարությանը, ակնհայտորեն, այլեւս չի վայելում երեւանցիների մեծամասնության վստահությունը:\n2. Հայկ Մարությանը կատարելապես ձախողել է իր նախընտրական խոստումները եւ ապացուցել իր լիակատար անկարողությունը, իբրեւ քաղաքագլուխ:\n3. Ներքաղաքական կյանքը, ցավոք, ընթանում է հետագա ապակայունացման ուղիով, իսկ Երեւանի ավագանու արտահերթ ընտրությունները կարող են ներքաղաքական կյանքը զերծ պահել հետագա հավանական ապակայունացումից:\n"
}