{
    "title": "Ռուսաստանը սահմանափակել է Իրանից ժամանողների մուտքը երկիր",
    "text": "Ռուսաստանի կառավարությունը կորոնավիրուսի տարածման պատճառով որոշում է կայացրել Իրանի Իսլամական Հանրապետության տարածքից ժամանող օտարերկրյա քաղաքացիների և քաղաքացիություն չունեցող անձանց մուտքը Ռուսաստան ժամանակավորապես կասեցնել։\nՆշվում է, որ արգելքը չի գործի Եվրասիական տնտեսական միության անդամ երկրների, պաշտոնական պատվիրակությունների անդամների և ՌԴ-ում կացության կարգավիճակ ունեցող անձանց համար։ Ռոսավիացիային հանձնարարված է օրվա ընթացքում տեղեկացնել ավիաընկերություններին արգելքի մասին։\nԱղբյուրը՝ government.ru:\n"
}