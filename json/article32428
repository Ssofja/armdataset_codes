{
    "title": "Ստեփանակերտի 1/4 ընտրատեղամաս. 1041 ընտրողների ընդհանուր թվից քվեարկել է 300-ը |hetq.am|",
    "text": "hetq.am: Այսօր՝ ապրիլի 14-ին ժամը 08:00-ից, մեկնարկել է Արցախի Հանրապետության նախագահական ընտրությունների երկրորդ փուլի քվեարկությունը:\nԻնչպես հաղորդում է Արցախի Հանրապետության Կենտրոնական ընտրական հանձնաժողովը՝ ժամը 14.00-ի դրությամբ Հանրապետության նախագահի 2-րդ փուլի ընտրություններին մասնակցել է 29 443 ընտրող կամ ընտրողների 28,4 տոկոսը:\nԻ տարբերություն ընտրությունների առաջին փուլի՝ նույն ժամանակահատվածում ընտրություններին մասնակցել է 19,9 տոկոսով ավելի քիչ ընտրող։\nՄարտի 31-ին կայացած համապետական ընտրությունների առաջին փուլին՝ ժամը 14-ի դրությամբ, ընտրություններին մասնակցել էր 50 534 ընտրող կամ ընտրողների 48,3 տոկոսը:\n«Հետքը» 1/4 ընտրատեղամասի հանձնաժողովի նախագահ Սամվել Եվրիյանին խնդրել է մեկնաբանել, թե ինչպես են ընթանում ընտրություններն ընտրատեղամասում:\n«Քվեարկությունը նորմալ, բայց դանդաղ է ընթանում: Մինչև այս պահը 1041-ից քվեարկությանը մասնակցել է 300 քաղաքացի»,- ասաց հանձնաժողովի նախագահը: \n"
}