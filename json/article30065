{
    "title": "Ռուսական Տու-160-ները համաշխարհային ռեկորդ են սահմանել\r\n |shantnews.am|",
    "text": "shantnews.am: Ռուսական Տու-160 գերձայնային ռազմավարական ռմբակոծիչները թռիչքի հեռահարության նոր համաշխարհային ռեկորդ են սահմանել։ Այս մասին սեպտեմբերի 19-ին հայտնել է Ռուսաստանի օդատիեզերական ուժերի հեռահար ավիացիայի հրամանատար, գեներալ-լեյտենանտ Սերգեյ Կոբիլեշը, փոխանցում է ՏԱՍՍ-ը ։\n«Այսօր Տու-160 գերձայնային ռազմավարական հրթիռակիրների վրա թռիչքի հեռահարության և տևողության նոր ռեկորդ են սահմանել հեռահար ավիացիայի երկու անձնակազմեր», – հայտարարել է գեներալը:\nՆրա խոսքերով ՝ օդաչուները հաղթահարել են ավելի քան 20 հազար կիլոմետր և օդում գտնվել ավելի քան 25 ժամ: Ավելի երկար նման դասի ինքնաթիռներում ոչ ոք չի թռչել, հավելել է Կոբլեշը:\nԻնչպես նշել են Ռուսաստանի Պաշտպանության նախարարությունում, ինքնաթիռները թռչել են Էնգելս օդանավակայանից և վայրէջք կատարել նույն վայրում: Երկու ռմբակոծիչների թռիչքը եղել է գեներալ-մայոր Օլեգ Պչելայի և փոխգնդապետ Սերգեյ Վոլկովիցկու հրամանատարության ներքո։ Տու-160-ի թռիչքի ողջ ընթացքում օդում երեք վերալիցքավորում է իրականացվել:\nԹռիչքի հեռահարության նախորդ ռեկորդը սահմանել էր նույնպես Տու-160-ը 2010 թվականին: Այդ ժամանակ օդաչուները օդում 24 ժամ և 24 րոպե են անցկացրել։\n"
}