{
    "title": "Արթուր Վանեցյանը 4 տարում ծառայել է ՀՀ զինված ուժերում և ավարտել բուհը",
    "text": "Աստղ Մելքոնյանը ֆեյսբուքյան իր էջում գրառում է կատարել, որում նկատել է, որ ՀՀ ԱԱԾ տնօրեն, գնդապետ Արթուր Վանեցյանի կենսագրության մեջ նշվում է, որ նա․\n1995թ. ավարտել է Երևանի թիվ 2 միջնակարգ դպրոցը:1997-1999թթ. ծառայել է ՀՀ զինված ուժերում:1999թ. ավարտել է Հայկական գյուղատնտեսական ակադեմիան, իսկ 2003թ.՝ Սանկտ-Պետերբուրգի արտաքին տնտեսական կապերի, տնտեսագիտության և իրավունքի ինստիտուտը:\nՍտացվում է, որ Արթուր Վանեցյանը 1997-1999 թվականներին միաժամանակ և՛ ծառայել է ՀՀ զինված ուժերում, և՛ սովորել Հայկական գյուղատնտեսական ակադեմիայում։\nՀաշվի առնելով, որ նման իրավիճակը կարող է հրապարակված կենսագրությունում առկա վրիպակի արդյունք լինել, այն ստուգեցինք և՛ ԱԱԾ կայքում, և՛ կառավարության կայքում։ Երկու տեղում էլ հրապարակված էր նույն բովանդակությունը, իսկ Վիքիպեդիա՝ ազատ հանրագիտարանում ընդհանրապես առկա չեն կրթության տարեթվերը։\n"
}