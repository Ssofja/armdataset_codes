{
    "title": "Լեռնային Ղարաբաղում խաղաղապահների համար նախատեսված շարժական քաղաքները շահագործման կհանձնվեն մինչև ապրիլի 5-ը. ՌԴ ՊՆ |tert.am|",
    "text": "tert.am: Լեռնային Ղարաբաղում ՌԴ խաղաղապահ զորակազմի համար կառուցվող շարժական քաղաքները շահագործման կհանձնվեն մինչև ապրիլի 5-ը, մինչև ապրիլի վերջ խաղաղապահների համար կգործարկվի շարժական հիվանդանոց: Ինչպես հայտնում է ՌԴ ՊՆ մամուլի ծառայությունը, այս մասին տեղեկացրել է պաշտպանության փոխնախարար Դմիտրի Բուլգակովը:\nՎերջինս մասնակցել է Ստեփանակերտում խաղաղապահների համար հերթական բլոկ-մոդուլային քաղաքի բացման արարողությանը, որը նախատեսված է 250 մարդու համար: Յուրաքանչյուր բնակելի մոդուլ աշխատում է փակ ցիկլով:\n«Այսօրվա դրությամբ ավարտում ենք 25 նման քաղաքների կահավորումը, ընթանում է շահագործման հանձնելու գործընթացը: Բոլորը կշահագործվեն ապրիլի 5-ից ոչ ուշ, այսինքն` մեր բոլոր խաղաղապահները տեղավորված կլինեն»,- ասել է բանակի գեներալը:\nԲացի այդ, նա հավելել է, որ ՌԴ պաշտպանության նախարար Սերգեյ Շոյգուի որոշմամբ` Լեռնային Ղարաբաղում շարժական հիվանդանոց է կառուցվում, որտեղ անհրաժեշտության դեպքում խաղաղապահներին որակյալ օգնություն կցուցաբերվի:\n"
}