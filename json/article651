{
    "title": "Թրամփն ու Թրյուդոն Վաշինգտոնում կքննարկեն նոր առևտրային պայմանագրի վավերացման հարցը. Bloomberg |tert.am|",
    "text": "tert.am: Կանադայի վարչապետ Ջասթին Թրյուդոն հունիսի 20-ին Վաշինգտոնում հանդիպում կունենա ԱՄՆ նախագահ Դոնալդ Թրամփի հետ: Ինչպես հաղորդում է Bloomberg գործակալությունը, նրանք կքննարկեն հյուսիսամերիկյան նոր առևտրային պայմանագրի վավերացման հարցը:\nԳործակալության աղբյուրների համաձայն՝ հանդիպման հիմնական թեման առևտուրը կլինի: Ղեկավարները մասնավորապես կքննարկեն Վաշինգտոնի ու Պեկինի միջև առևտրային վեճերը, ինչպես նաև ԱՄՆ-ի իշխանությունների կողմից երկիր ներկրվող ուրանի համար մաքսատուրքերի սահմանման հնարավորությունը:\nՍպիտակ տունը դեռևս պաշտոնապես չի հաստատել Թրամփի և Թրյուդոյի սպասվելիք հանդիպման մասին տեղեկությունը:\n"
}