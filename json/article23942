{
    "title": "Կարևոր է պահպանել ԵԱՏՄ անդամ երկրների կայուն տնտեսական աճը. Կասիմ-Ժոմարտ Տոկաև |shantnews.am|",
    "text": "shantnews.am։ Ղազախստանի նախագահ Կասիմ-Ժոմարտ Տոկաևը Եվրասիական բարձրագույն խորհրդի ընդլայնված կազմով նիստի ժամանակ նշեց՝ ԵՏՄ-ում Հայաստանի նախագահությունը հաջող է անցնում: Տոկաևն ընդգծեց՝ ԵՏՄ-ում նախագահող երկիր Հայաստանն իր ներդրումն է ունենում ինտեգրացիոն գործընթացների զարգացման գործում:\nՏոկաևը տեղեկացրեց՝ Ղազախստանի արտադրանքի արտահանումը նվազել է ավելի քան 6 տոկոսով, ինչն իրենց մտահոգում է: Ու թեպետ դրանում, ըստ Տոկաևի, օբյեկտիվ տնտեսական պատճառներ կան, բայց նաև ընդգծեց՝ վարչական խոչընդոտների մասին էլ պետք չէ մոռանալ:Ղազախստանի նախագահի համոզմամբ՝ կարևոր է պահպանել ԵՏՄ անդամ երկրների կայուն տնտեսական աճը: Նա նշեց՝ պետք է ընդհանուր ներքին շուկայում խոչընդոտները վերացնել: Վերջինս նաև կարևորեց Եվրասիական դատարանի դերի ամրապնդումը:\n"
}