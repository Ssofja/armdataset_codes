{
    "title": "Հեղափոխությունից հետո նոր տվյալներով վերաբացված գործով ընտրակեղծարարարության հաստատման դեպք է եղել |armenpress.am|",
    "text": "armenpress.am: Դատախազության լիազորության շրջանակում հարուցված քրեական գործերով նախկինում եղել են դեպքեր, երբ ընտրակեղծարարության փաստ չի հաստատվել, սակայն 2018-ի քաղաքական փոփոխություններից հետո նոր տվյալներ են ձեռք բերել, դրանցով վերաբացվել է գործը, հաստատվել ընտրակեղծարարության դեպք: Այս մասին ասաց ՀՀ գլխավոր դատախազ Արթուր Դավթյանը ԱԺ-ում՝ պատասխանելով անկախ պատգամավոր Արման Բաբաջանյանի հարցին, թե ինչ է արել Գլխավոր դատախազությունը վերջին առնվազն 20 տարիների ընտրական հանցագործողությունների վերաբերյալ:\n«Սկսած 2012-2013 թթ ընտրություններից, համակարգման աշխատանքներ են իրականացվել, աշխատանքային խումբ է ձևավորվել: Օրենքով դատախազությանը վերապահված գործիքների շրջանակում իրականացվել են միջոցառումներ, հարուցվել են գործեր, ունեցել ենք դատապարտումներ և այլն: Ունեցել ենք նաև իրավիճակներ, երբ չեն հաստատվել ընտրակեղծարարության փաստեր:  Ունեցել ենք նաև դեպքեր, որ չեն հաստատվել,  բայց 2018-ին հանարապետությունում տեղի ունեցած քաղաքական փոփոխություններից հետո նոր տվյալներ են ձեռք բերվել, նոր տվյալներով վերաբացվել է գործը, հաստատվել է ընտրակեղծարարության դեպքը»,-ասաց Դավթյանը:\nՆա նաև նշեց, որ դատախազությունն իր նախաձեռնությամբ ենթադրությունների հիման վրա ուսումնասիրություն իրականացնելու իրավասություն չունի:\n"
}