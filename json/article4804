{
    "title": "Ռուսաստանում կորոնավիրուսով վարակվածների թիվն 99 հազարից անցել է |armenpress.am|",
    "text": "armenpress.am:  Ռուսաստանում կորոնավիրուսով վարակվածների թիվն ավելացել է 5 հազար 841-ով՝ ընդհանուր թիվը դառնալով 99 հազար 399: ՏԱՍՍ գործակալությունը տեղեկացնում է, որ այս ընթացքում ապաքինվել է ավելի քան 10 հազար մարդ, 972-ը մահացել է:\n«Ռուսաստանում կորոնավիրուսով վարակվածության 99 հազար 399 դեպք է գրանցվել (+6.2 տոկոս), 85 ռեգիոնում: Վերջին մեկ օրում դուրս է գրվել 1830 մարդ: Ընդհանուր առամբ ապաքինվածների թիվը կազմում է 10 հազար 286: Վերջին մեկ օրում վարակի հետևանքով երկրում գրանցվել է մահվան 108 դեպք: Մահերի ընդհանուր թիվը կազմում է 972»,-նշված է կորոնավիրուսի տարածման դեմ պայքարի օպերատիվ շտաբի հաղորդագրության մեջ: Նշվում է, որ նոր հաստատված դեպքերի 2 հազար 624-ի մոտ ախտանշաններ չեն եղել:\n"
}