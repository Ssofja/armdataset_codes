{
    "title": "Դեքսամետազոնը որպես կորոնավիրուսի բուժման դեղամիջոց հնարավոր է օգտագործվի նաև Հայաստանում. Ալեքսանդր Մինյոն\r\n |armtimes.com|",
    "text": "armtimes.com: Կորոնավիրուսային բուժման ընթացքում հնարավոր է Հայաստանում ևս կիրառվի դեքսամետազոն դեղամիջոցը: Այն և առկա է Հայաստանում, և ունի որոշակի բուժական ազդեցություն: Այս մասին հայտարարեց ճեպազրույցին մասնակցող Հայաստան ժամանած Ֆրանսիայի բժշկական թիմի ղեկավար Ալեքսանդր Մինյոնը:\n«Այնպես չէ, որ այս դեղն անմիջապես մեզ օգնելու և ազատելու է հիվանդությունից; Սա երկար ամիսների պատմություն ունեցող հիվանդություն է: Ես միայն  մեկ անգամ ևս կարող եմ կրկնել վարչապետի և նախարարի կողմից արդեն արված ուղերձները՝ կապված հակահամաճարակային կանոների հստակ պահպանման հետ: Ելքը միայն դա է»,-ասաց Ալեքսանդր Մինյոնը:\nԸստ ֆրանսիացի մասնագետի, ներկա դինամիկան հետևյալ պատկերն է արձանագրում. 100 նոր վարակվածներ նպաստում են, որ 15 մարդ հայտնվի հիվանդանոցում, որոնցից 5-ը  կգտնվի վերակենդանացման բաժանմունքում, կմահանա նրանցից 2-ը:\n«Հայաստանում բոլոր այն բժիշկները, որոնց հետ հանդիպեցի մեծ տպավորություն թողեցին ինձ վրա, նրանք արդեն շատ հոգնած ու ուժասպառ են, սակայն աշխատում են գիշեր ու զոր՝ համերաշխության համատեքստում»,-ընդգծեց Մինյոնը:\nՆա նաև մեծ պատիվ համարեց իրենց  թիմի Հայաստանում հյուրընկալվելու փաստն ու նշեց, որքան հնարավոր է աջակցում և կիսվում են իրենց ունեցած գիտելիքներով:\n«Իմ պատվիրակության կազմում 10 մասնագետ կար, որևէ մեկը հայ չէ, բայց բոլորը հարցին շատ հայեցի մոտեցան: Կարծում եմ, նրանցից յուրաքանչյուրի մեջ հայկական ինչ-որ մասնիկ այնուամենայնիվինվ կա»\nՀաջորդ առաքելությունը Ֆրանսիայից Հայաստան կգա չորեքշաբթի: Այս անգամ հայ բժիշկներին կմիանան սփյուռքի մեր հայրենակիցները:\n"
}