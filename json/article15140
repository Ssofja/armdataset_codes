{
    "title": "Վրաստանում վարակի աճի տեմպը սահմանափակումներն արագ վերացնելու հիմք է տալիս. Թալակվաձե |aliq.ge|",
    "text": "aliq.ge: Վրաստանում կորոնավիրուսով վարակման նոր դեպքերի տեմպը թույլ է տալիս, որ աստիճանաբար վերացնենք սահմանափակումները: Այս մասին հայտարարել է Վրաստանի խորհրդարանի նախագահ Արչիլ Թալակվաձեն:\nԸստ խորհրդարանի նախագահի, նոր դեպքերի թիվը նվազել է, ինչը նշանակում է, որ Վրաստանը կարողացել է հաղթահարել համաճարակը:\n«Վերջին օրերի ընթացքում վարակի նոր դեպքերի թիվը նվազել է, և եթե այսպես շարունակվի, ապա այն հիմք է՝ արագացնելու սահմանափակումների վերացման գործընթացը և վերականգնել այն տնտեսական և սոցիալական գործառույթները, որոնք ներկայումս կանգնեցված են: Վրաստանին իսկապես հաջողվել է հաղթահարել Covid 19-ի համաճարակը», — ասել է Արչիլ Թալակվաձեն:\n"
}