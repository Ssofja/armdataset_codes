{
    "title": "Պետդուման կքննարկի դեպի Վրաստան դրամական փոխանցումները և Վրաստանից գինու ներկրումը արգելելու հարցը |shantnews.am|",
    "text": "shantnews.am։ ՌԴ Պետդումայի խորհրդում պատգամավորները կքննարկեն Վրաստանի հանդեպ նոր սահմանափակումներ կիրառելու հնարավորությունը՝ վրացական գինու և ջրի ներկրման դադարեցումը, ինչպես նաև Վրաստան դրամական փոխանցումներ կատարելու արգելքը: Interfax-ի փոխանցմամբ՝ այդ մասին հայտարարել է Դումայում «Единая Россия» խմբակցության նախագահ Սերգեյ Նևերովը:\n«Справедливая Россия» խմբակցությունը համաձայնել է, որ Վրաստանում շարունակվող հակառուսական դրսևորումները «համարժեք պատասխան են պահանջում»:\nՌԴ-ում մարդու իրավունքների հարցերով հանձնակատար Տատյանա Մոսկալկովան խոստացել է, որ պատգամավորներին կխնդրի բացառության կարգով պահպանել սոցիալական դրամական փոխանցումները՝ կապված թոշակների կամ բազմազավակ ընտանիքներին օգնության հետ:\nԱյսօր նաև ուժի մեջ է մտել հունիսի 21-ին Վլադիմիր Պուտինի ստորագրած որոշումը, որով հուլիսի 8-ից արգելվում են ուղիղ չվերթները Ռուսաստանից դեպի Վրաստան և հակառակը:\n"
}