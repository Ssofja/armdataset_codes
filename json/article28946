{
    "title": "Ռադան տապալեց ընտրությունների մասին օրենքում փոփոխությունների Զելենսկու օրինագծերը |armenpress.am|",
    "text": "armenpress.am։ Մայիսի 22-ին Գերագույն ռադան արտահերթ նիստում, որը գումարվել Է նոր նախագահ Վլադիմիր Զելենսկու նախաձեռնությամբ, հրաժարվել Է քննարկել ընտրական համակարգում փոփոխությունների մասին նրա կողմից ներկայացված երկու օրինագծերը: Փաստաթղթերը խորհրդարանի քննարկմանը ներկայացնելու համար բավարար քանակությամբ ձայներ չեն հավաքվել:«Ցավալի Է, բայց մենք չկարողացանք օրինագծերից ոչ մեկն ընդգրկել օրակարգում»,-հայտարարել Է խորհրդարանի խոսնակ Անդրեյ Պորուբիյը, ամփոփելով համապատասխան քվեարկությունների արդյունքները, եւ փակել նիստը: Ընտրական օրենսդրության մեջ փոփոխությունների մասին Զելենսկու նախաձեռնությունը միայն 92 ձայնի աջակցություն Է ստացել, իսկ ընտրարշավի կարիքների համար գնումների անցկացման ընթացակարգին վերաբերող նախաձեռնությունը պաշտպանել Է 127 պատգամավոր:\nԸնտրական օրենսգրքում Զելենսկու առաջարկած փոփոխությունների տեքստը ներառում Էր խորհրդարան անցումային շեմի նվազեցում 5 տոկոսից մինչեւ 3 տոկոս, ինչպես նաեւ համամասնական-մեծամասնական համակարգից անցում՝ բացառապես համամասնականի: Պետության ղեկավարի երկրորդ նախաձեռնությունը տեխնիկական Էր եւ վերաբերում Էր ընտրարշավի շրջանում գնումների անցկացման ընթացակարգ\n"
}