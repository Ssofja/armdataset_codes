{
    "title": "Արձանի տեղադրման վայրի նպատակահարմարության շուրջ քննարկումներ են ընթանում. Ստեփանակերտի քաղաքապետարան\r\n |armtimes.com|",
    "text": "armtimes.com: Ստեփանակերտի քաղաքապետարանից տեղեկացնում են, որ «Մենք ենք մեր սարերը» հուշարձանի տարածքում տեղադրված բանալու տեսքով արձանի շուրջ սոցցանցերում տարաբնույթ քննարկումներին ի պատասխան՝ հայտնում են՝ ընթանում են քննարկումներ հասարակական և գիտական շրջանակներում՝ այդ արձանը տվյալ տարածքում տեղադրելու նպատակահարմարության շուրջ:\n«Սպասում ենք մասնագիտական եզրակացությանը՝ վերջնական որոշում կայացնելու համար»,-նշվում է քաղաքապետարանի հաղորդագրության մեջ:\nՆշենք, որ «Մենք ենք մեր սարերը» հուշարձանի տարածքում տեղադրված բանալու տեսքով արձանը բուռն քննարկումների առիթ է դարձել Արցախում: Քաղաքացիները մտահոգություն են հայտնում, թե  ինչպես է այն «հայտնվել» հուշարձանի տարածքում, նշում են, որ տարևօրնակ սիմվոլիկա կա, որը պետք է արգելվի պետական մակարդակով:\n"
}