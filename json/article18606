{
    "title": "Կորոնավիրուսի վարակը կատակ չէ, դադարեցրեք բազմամարդ հավաքներ կազմակերպելը. Արարատ Միրզոյանը՝ քաղաքացիներին",
    "text": "ԱԺ նախագահ Արարատ Միրզոյանը ֆեյսբուքյան իր էջում քաղաքացիներին կոչ է արել դադարեցնել բազմամարդ հավաքների մասնակցելը:\nԳրառումը ներկայացնում ենք ստորև.\n«Հանուն ձեր և ձեր սիրելիների առողջության, պարզապես դադարեցրեք կազմակերպել բազմամարդ հավաքներ, հրավիրել և մասնակցել այդպիսի միջոցառումների, այցելել բազմամարդ վայրեր։\nԿորոնավիրուսի վարակը կատակ չէ, դրա տարածումը զսպելուն ուղղված միջոցները և առաջարկվող կանոնները կատակ չեն։\nԿառավարության ձեռնարկած և ձեռնարկելիք միջոցները չեն կարող անհրաժեշտ արդյունքը տալ, եթե դուք անհրաժեշտ լրջությամբ չվերաբերեք իրավիճակին, ճիշտ չգնահատեք ձեր անհատական պատասխանատվության ամբողջ ծավալը և հնարավոր հետևանքները ինչպես երրորդ անձանց, այնպես էլ անմիջականորեն ձեր և ձեր սիրելիների համար, չպահպանեք պարզ կանոնները։\nԽոհեմություն և առողջություն բոլորին»\n"
}