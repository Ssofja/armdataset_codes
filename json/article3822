{
    "title": "Հնդկաստանը մտադիր է մեկ օրում 300 000 բնակչի պատվաստել կորոնավիրուսի դեմ |tert.am|",
    "text": "tert.am։ Հնդկաստանում նախատեսում են մոտ 300 000 մարդկանց պատվաստել շաբաթ օրը: Ինչպես հաղորդում է CNN-ը, երկրում մեկնարկող նախաձեռնությունը վարչապետ Նարենդրա Մոդին անվանել է աշխարհում ամենամեծ իմունիզացման գործընթացը:\nՊաշտոնյաները պատրաստվում են «Covid-19»-ի դեմ պատվաստանյութի առաջին խմբաքանակը կիրառել այսօր երկրի ավելի քան 3000 բնակավայրերում: Յուրաքանչյուր բնակավայրում շուրջ 100 մարդ կպատվաստվի:\nՊատվաստման գործընթացն ավելի քան 1.3 մլրդ բնակչություն ունեցող երկրում տեղի կունենա մի քանի փուլով: Մոդիի խոսքով՝ առաջին փուլում նախ կպատվաստվեն բուժաշխատողները:\nՀնդկաստանի կառավարությունը երկու պատվաստանյութ է հավանության արժանացրել՝ բրիտանական արտադրության AstraZeneca-ի պատվաստանյութն ու տեղական արտադրության Covaxin-ը:\nՀնդկաստանը երկրորդն է աշխարհում կորոնավիրուսով վարակված բնակիչների թվով. այստեղ վարակակիր է ավելի քան 10.5 մլն մարդ:\n"
}