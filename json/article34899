{
    "title": "Սերբիայի և Կոսովոյի միջև վերսկսվում է երկխոսությունը\r\n |tert.am|",
    "text": "tert.am: Եվրամիության հովանու ներքո հուլիսի 12-ին վերսկսվում է քաղաքական երկխոսությունը Սերբիայի և Կոսովոյի միջև: Այս մասին տեղեկացնում է interfax.com.ua կայքը:\nՆշվում է, որ 2018 թվականից ի վեր առաջին բարձր մակարդակի երկխոսությունը Եվրամիության աջակցությամբ կանցկացվի տեսակոնֆերանսի ձևաչափով: Այնուհետև հուլիսի 16-ին տեղի կունենա դեմ առ դեմ հանդիպում Բրյուսելում:Եվրոպական արտաքին քաղաքական գերատեսչությունում հստակեցրել են, որ կիրակի կայանալիք քննարկումները Բրյուսելից կանցկացնեն ԵՄ դիվանագիտության ղեկավար Ժոզեպ Բորելը և ԵՄ Արևմտյան Բալկանների երկխոսության և այլ հարցերով հատուկ ներկայացուցիչ Միրոսլավ Լայչակը:\n"
}