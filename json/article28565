{
    "title": "Մայքլ Բլումբերգը չի մասնակցի ԱՄՆ նախագահի ընտրություններին |aysor.am|",
    "text": "Նյու Յորքի նախկին քաղաքապետ  միլիարդատեր Մայքլ Բլումբերգը չի նախատեսում  իր թեկնածությունն առաջադրել 2020 թվականին նշանակված ԱՄՆ նախագահի  ընտրություններում:\nՆա նշել Է, որ լրջորեն խորհրդակցել Է նախագահական մրցարշավում ներգրավվելու շուրջ, բայց արդյունքում հրաժարվել Է այդ գաղափարից: Բլումբերգը նաև վստահություն է հայտնել, որ հաղթանակ կտաներ, եթե իր մրցակիցը լիներ ԱՄՆ-ի գործող նախագահ Դոնալդ Թրամփը:\n«Սակայն ես լավ եմ հասկանում, թե որքան դժվար Է թեկնածու դառնալ Դեմոկրատական կուսակցությունից՝ հաշվի առնելով, թե որքան շատ են հավակնորդները», - արձանագրել է նա:  \n77-ամյա Բլումբերգը 2002-ից մինչև 2013 թվականն զբաղեցրել է Նյու Յորքի քաղաքապետի պաշտոնը: Նա նաև հայտնի է որպես ֆինանսական նորությունների համանուն գործակալության հիմնադիր և ֆիլանտրոպ: \naysor.am\n"
}