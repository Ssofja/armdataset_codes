{
    "title": "ՌԴ ԱԴԾ-ն խուզարկել է ռուս հետաքննող լրագրող Ռոման Անինի բնակարանը |hetq.am|",
    "text": "hetq.am: Ռուսաստանի անվտանգության դաշնային ծառայության աշխատակիցները խուզարկել են Важные истории-ի գլխավոր խմբագիր և Новая газета-ի նախկին լրագրող Ռոման Անինի բնակարանը։ Այդ մասին նշվում է Важные истории-ի տելեգրամյան ալիքում։ Լուրը հաստատել է նաև Անինի փաստաբան Վասիլի Գրիշուկը։\nՓաստաբանը նշել է, որ Անինի բնակարանում իրականացվում են քննչական գործողություններ։ Վերջինիս տվյալներով՝ խուզարկությունը կապված է մասնավոր կյանքի անձեռնամխելիության խախտման հետ, որն իրականացվել է անձի կողմից՝ իր ծառայողական դիրքն օգտագործելով (ՌԴ ՔՕ հոդված 137, մաս 2)։\nԱյս քրեական գործը հարուցվել էր դեռևս 2016 թվականի սեպտեմբերի 20-ին և վերսկսվել 2021 թվականի մարտի 24-ին։ Խուզարկության օրդերը ապրիլի 7-ին տվել է Մոսկվայի Բասմանի դատարանը։ Քննչական գործողություններից հետո, Մոսկվայի ժամանակով 00:03-ին, ավարտվել է խուզարկությունը, որից հետո Անինին ուղեկցել են Քննչական կոմիտե հարցաքննության։ Հետաքննող լրագրող Ռոման Անինի նկատմամբ իրականացվող գործողությունների վերաբերյալ իր մտահոգությունն է հայտնել OCCRP-ն (Կազմակերպված հանցավորության և կոռուպցիայի լուսաբանման նախագիծը)։\nԱռավել մանրամասն՝ hetq.am-ում։\n"
}