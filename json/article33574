{
    "title": "ԿԳՄՍ նախարարը Կապանում հետեւում է մաթեմատիկայի միասնական քննությունների ընթացքին |armtimes.com|",
    "text": "armtimes.com: ԿԳՄՍ նախարար Արայիկ Հարությունյանը Կապանում է: Նա, Սյունիքի մարզպետ Հունան Պողոսյանի հետ հետեւում է մաթեմատիկա առարկայից միասնական քննությունների ընթացքին: Դրանք Կապանում անցկացվում են 2 դպրոցներում:\nԴպրոցներում պահպանվում է սոցիալական հեռավորությունն ու հակահամաճարակային բոլոր կանոնները, դիմորդները դիմակներով են, քննական կենտրոններ մուտք գործող բոլոր անձինք ախտահանվում են:\nՆախարարը հաջողություն մաղթեց քննություն հանձնող պատանիներին՝ հիշեցնելով, որ այսօր միասնական  քննությունների ամենածանրաբեռնված օրն է: \n"
}