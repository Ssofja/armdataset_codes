{
    "title": "Իրանի ԱԳՆ-ն Բրիտանիային կոչ է արել ազատել Ջիբրալթարում կալանված լցանավը",
    "text": "aysor.am։ Թեհրանը Լոնդոնին կոչ է անում հնարավորինս արագ վերացնել Ջիբրալթարում (Պիրենեյան թերակղզու ափին, Մեծ Բրիտանիայի տարածք) լցանավի կալանավորումը, հայտարարել է Իրանի արտաքին գործերի նախարարության պաշտոնական ներկայացուցիչ Աբաս Մուսավին:\n«Մենք նաև պնդում ենք, որ անհրաժեշտ է հնարավորինս արագ ազատել լցանավը, քանի որ այդ քայլը բոլոր կողմերի օգտին է», - Մուսավիի խոսքը մեջբերում է «IRNA» գործակալությունը։\nՆա ավելացրել է, որ հակառակ դեպքում «Մեծ Բրիտանիան ռիսկ է անում ներքաշվել վտանգավոր խաղի մեջ»:\nԱԳՆ ներկայացուցչի խոսքով՝ «փաստաթղթերը վկայում են, որ, ի հեճուկս կալանման օրինականության մասին Լոնդոնի հայտարարությունների, նման գործողություններն արդարացված չեն օրինական տեսակետից»:\n"
}