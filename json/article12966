{
    "title": "ԱՄՆ-ը չեղարկեց Իրանի դեմ պատժամիջոցների՝ 2015-ի միջուկային պայմանագրից բխող բացառությունները |azatutyun.am|",
    "text": "azatutyun.am: Միացյալ Նահանգները չեղարկում է Իրանի հետ միջուկային պայմանագրից բխող գրեթե բոլոր բացառությունները Թեհրանի դեմ պատժամիջոցների հարցում:\nՊետքարտուղար Մայք Փոմփեոյի խոսքով՝ Իրանը շարունակում է միջուկային առճակատումը:\nՎաշինգտոնը 60 օր ժամանակ է տալիս ռուսաստանյան, չինական և եվրոպական ընկերություններին՝ դադարեցնելու Իրանի միջուկային օբյեկտեների հետ աշխատանքը:\n2018 թվականի մայիսին Միացյալ Նահանգների նախագահ Դոնալդ Թրամփը հայտարարեց, թե Վաշինգտոնը միակողմանիորեն դուրս է գալիս Իրանի և աշխարհի գերտերությունների միջև մոտ երեք տարի առաջ կնքված պատմական համաձայնագրից՝ «նոր թափով վերականգնելով» Թեհրանի դեմ սառեցված պատժամիջոցները, ինչպես նաև սպառնալով պատժել այն երկրներին և ընկերություններին, որոնք տնտեսական համագործակցություն կծավալեն Թեհրանի հետ:\n"
}