{
    "title": "ԱՀԿ-ն գրանցել է Johnson & Johnson-ի պատվաստանյութը կորոնավիրուսի դեմ |azatutyun.am|",
    "text": "azatutyun.am: Առողջապահության համաշխարհային կազմակերպությունը (ԱՀԿ) գրանցել է Johnson & Johnson-ի պատվաստանյութը կորոնավիրուսի դեմ:\nՆախօրեին այն գրանցել էր նաև Եվրամիության դեղամիջոցների գործակալությունը, իսկ փետրվարի վերջին էլ` Միացյալ Նահանգները: Ամերիկան արդեն հայտարարել է, որ մինչև այս տարվա կես նախատեսում է ընկերությունից շուրջ 100 միլիոն դեղաչափ ստանալ: Ընդհանուր առմամբ, Johnson & Johnson-ը նախատեսում է մինչև տարեվերջ արտադրությունը հասցնել մեկ միլիարդի:\nԻ տարբերություն մինչ օրս գրանցված մյուս պատվաստանյութերի, այս մեկը ներարկվում է մեկ անգամ, և կարող է պահվել սառը ջերմաստիճանում մինչև երեք ամիս, ինչը առավել նպատակահարմար է տեղափոխման և այն առավել աղքատ երկրներին հասցնելու համար:\n"
}