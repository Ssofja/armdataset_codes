{
    "title": "Միջազգային հանրությունը հետևելու է ՌԴ Պետդումայի ընտրություններին․ ԱՄՆ Պետդեպարտամենտ |azatutyun.am|",
    "text": "azatutyun.am: Միացյալ Նահանգներն ափսոսում է, որ Ռուսաստանի իշխանությունների կողմից մտցված սահմանափակումները թույլ չեն տա ԵԱՀԿ-ին դիտորդներ ուղարկել սեպտեմբերին կայանալիք Պետդումայի ընտրություններին: Այս մասին ասված է Պետդեպարտամենտի երեկ երեկոյան տարածած հայտարարությունում:\nՉնայած ԵԱՀԿ դիտորդները չեն կարողանա ներկա գտնվել ընտրություններին, միջազգային հանրությունը հետևելու է Ռուսաստանի Դումայի ընտրությունների ընթացքին` համոզվելու համար, որ դրանք անցկացվում են ազատ և արդար, հայտարարում է Միացյալ Նահանգների արտաքին քաղաքական գերատեսչությունը:\n«Ռուսաստանը չի փախչի միջազգային ուշադրությունից», - հավելել է Պետքարտուղարությունը:\n"
}