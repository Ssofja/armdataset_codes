{
    "title": "Տնտեսավարող սուբյեկտների հանդեպ պետության պարտքը զգալի նվազել է՝ կազմելով 69,4 մլրդ դրամ․ ՊԵԿ",
    "text": "Պետական եկամուտների կոմիտեն տեղեկացնում է, որ 2020 թվականի օգոստոսի 1-ի դրությամբ պետության պարտքը տնտեսավարող սուբյեկտներին նվազել է 70 մլրդ դրամի շեմից՝ կազմելով 69,4 մլրդ դրամ:\nԿոմիտեն հայտնում է, որ այս ցուցանիշը դրական առումով ռեկորդային է վերջին տասնամյակների համար: Ընդ որում, իրական գերավճարը  (սահմանված կարգով հաշվարկվող հարկային պարտավորության գումարից ավելի վճարված գումար), ինչը տարիներ շարունակ եղել է բիզնեսի հիմնական դժգոհության թեման, կազմում է ընդամենը 6,6 մլրդ դրամ: Մնացած 62,8 մլրդ դրամը վերաբերում է ԱԱՀ-ի և ակցիզային հարկի դեբետային գումարներին, որոնք առաջացել են հարկային մարմին ներկայացված հաշվարկներում արտացոլված հաշվանցման ենթակա գումարներից:\nՀամեմատության համար ներկայացվում է վերջին 3 տարիների տարվա սկզբի դրությամբ համադրելի տվյալները (մլրդ դրամով)․\n\n\n\n \n \nԱմսաթիվ\n\n \n \nԸնդամենը (իրական գերավճար և դեբետային գումար) \n\n \n \nԻրական գերավճար\n\n \n \nԴեբետային գումար\n\n\n\n   01.01.2018թ.\n274,1\n126,6\n147,5\n\n\n   01.01.2019թ.\n169,2\n22,8\n146,4\n\n\n   01.01.2020թ.\r\n \n \n\n79,6\n8.9\n70,7\n\n\n    01.08.2020թ.\n69,4\n6,6\n62,8\n\n\n\n"
}