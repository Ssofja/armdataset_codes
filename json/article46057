{
    "title": "Որոշում չկա և չի էլ կարող լինել․ 9 անդամից 9-ն էլ կարող է հավակնել ՍԴ նախագահի պաշտոնին\r\n |24news.am|",
    "text": "24news.am: ՍԴ դատավոր Էդգար Շաթիրյանը լրագրողների հետ ճեպազրույցի ժամանակ, անդրադառնալով ՍԴ նախագահի ընտրությանը, ասել է, որ դեռ որոշում չկա, թե ով է լինելու, հարցը պետք է քննարկվի ՍԴ աշխատակակարգային նիստում։\n«Որոշում չկա և չի էլ կարող լինել, որովհետև դատարանի՝ թե՛ նախագահի, թե՛ փոխնախագահի ընտրության հարցը լուծվում է փակ, գաղտնի քվեարկությամբ», - ասել է Շաթիրյանը։\nԱնդրադառնալով ասեկոսեներին, թե ՍԴ նախագահ է ընտրվելու նորընտիր դատավոր Երվանդ Խունդկարյանը, Էդգար Շաթիրյանն ասել է, որ չի ուզում հարցը դիտարկել անձնային հարթությունում։\n«Ինձ համար առնվազն տեսականորեն դատարանի 9 անդամից 9-ն էլ կարող է հավակնել թե՛ նախագահի, թե՛ փոխնախագահի պաշտոնին»,-ասել է ՍԴ դատավորը։\nՀարցին՝ իսկ Էդգար Շաթիրյանը հավակնո՞ւմ է պաշտոնին, դատավորը պատասխանել է. «Թո՛ւյլ տվեք այս պահին չպատասխանել, աշխատակարգային նիստը կմեկնարկի, միգուցե կլինեն դատավորների կողմից առաջադրումներ, միգուցե՝ ինքաառաջադրումներ։ Քննարկման արդյունքներով պարզ կլինի»։\n"
}