{
    "title": "Իրանում հարստացված ուրանի պաշարները գերազանցել են 300 կիլոգրամը. Իրանի արտգործնախարար |azatutyun.am|",
    "text": "azatutyun.am։ «Իրանի տրամադրության տակ գտնվող հարստացված ուրանի պաշարները գերազանցել են 300 կիլոգրամը», - այսօր Թեհրանում հայտարարել է Իրանի արտաքին գործերի նախարար Մոհամադ Ջավադ Զարիֆը: Այս մասին հաղորդել է իրանական ISNA գործակալությունը:«Իմ ունեցած տեղեկություններով, ինչպես և նախատեսվում էր, հարստացված ուրանի իրանական պաշարները գերազանցել են 300 կիլոգրամը: Նման քայլը չի հակասում միջուկային համաձայնագրի դրույթներին», - նշել է Զարիֆը:2015-ին միջազգային առաջատար դերակատարների և Իրանի միջև կնքված համաձայնագրով, սակայն, Իրանը իրավունք էր ստանում 300 կիլոգրամից ոչ ավել հարստացված ուրան պահել երկրի տարածքում:\n"
}