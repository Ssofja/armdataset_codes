{
    "title": "Ռուսական հատուկ ջոկատայինների մուտքը Բելառուս ծանր հետևանքներ կունենա․ Տիխանովսկայա |shantnews.am|",
    "text": "shantnews.am: Բելառուսի նախագահական ընտրություններում Ալեքսանդր Լուկաշենկոյի գլխավոր մրցակից Սվետլանա Տիխանովսկայան հայտարարել է, որ ռուսական հատուկ ջոկատայինների մուտքը երկիր ծանր հետևանքներ կունենա: Այս մասին հայտնել է rbc-ն:\n«Մենք բոլոր երկրներից պահանջում ենք հարգել Բելառուսի ինքնիշխանությունը, միևնույն ժամանակ մենք չափազանց մտահոգված ենք Պուտինի հայտարարություններով՝ ռուսական հատուկ ջոկատայիններին Բելառուս ուղարկելու վերաբերյալ: Դա կլինի Բելառուսի ինքնիշխանության լուրջ խախտում և ծանր հետևանքներ կունենա Բելառուսի և Ռուսաստանի հարաբերությունների համար»,- հայտարարել է Տիխանովսկայան:\nԱվելի վաղ ՌԴ նախագահը հայտարարել էր, որ Լուկաշենկոյի խնդրանքով իրավապահների պահուստային խումբ է ստեղծվել`անհրաժեշտության դեպքում Բելառուս ուղարկելու համար:\n"
}