{
    "title": "Զինծառայողների եւ նրանց ընտանիքների անդամների համար ստեղծվեց «Լեռնային Հայաստան» հանգստայն տուն հիմնարկը |armtimes.com|",
    "text": "armtimes.com: ՀՀ կառավարությունն այսօրվա նիստում որոշեց ստեղծել Պաշտպանության նախարարության «Լեռնային Հայաստան» հանգստյան տուն պետական հիմնարկը, որը գտնվում է Դիլիջան քաղաքում:\nՍահմանվեց, որ հանգստյան տան գործունեության նպատակն օրենքով սահմանված կարգով զինծառայողների եւ նրանց ընտանիքների անդամների, ինչպես նաեւ օրենքով սահմանված կարգով զինվորական կենսաթոշակի իրավունք ունեցող անձանց հանգստի, ֆիզիոթերապեւտիկ եւ վերականգնողական առողջարանային բուժման գործընթացի կազմակերպումն ապահովելն է.\nԱյս որոշման ընդունման արդյունքում ՀՀ պետական բյուջեում ծախսերի եւ եկամուտների ավելացման կամ նվազեցման անհրաժեշտություն չի առաջանում, քանի որ նոր հաստիքներ չեն ստեղծվում, եւ հանգստյան տունը ձեւավորվում է ՀՀ ՊՆ գործող առողջարանի (զորամասի) բազայի վրա՝ զորամասի պահպանման ծախսերի ուղղությամբ ՀՀ պետական բյուջեով ՀՀ պաշտպանության նախարարությանը հատկացված միջոցների հաշվին:\n"
}