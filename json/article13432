{
    "title": "Արարատի մարզպետը իրանահայ գործարարների հետ քննարկել է մարզում ներդրումներ իրականացնելու հեռանկարները",
    "text": "Արարատի մարզպետ Ռազմիկ Թևոնյանն ընդունել է իրանահայ գործարարներ Վարուժ Բարոյանին, Անդրե Շահբազյանին և Արաբո Ղազարյանին:\nՀանդիպմանը մասնակցում էր նաև մարզպետարանի զարգացման ծրագրերի, զբոսաշրջության և վերլուծության բաժնի պետ Վարդան Սաֆարյանը:\nՀանդիպման նպատակն էր քննարկել Արարատի մարզում ներդրումներ իրականացնելու հնարավորություններն ու հեռանկարները:\nԱյս համատեքստում, մասնավորապես, քննարկվել են մարզի գյուղատնտեսական և անասնաբուծական ոլորտների ներուժը, ինչպես նաև հետագայում խոշոր անասնաֆերմա կառուցելու ծրագրի հավանականությունը:\nԻրանահայ գործարարները ցանկություն են հայտնել ներդրումային այս ծրագրի մեկնարկը տալ Արարատի մարզից՝ հետագայում այն մյուս մարզերում ևս ընդլայնելու նպատակով:\nՄարզպետ Ռազմիկ Թևոնյանը պատրաստակամություն է հայտնել մարզպետարանի լիազորությունների և մարզի  հնարավորությունների շրջանակներում աջակցել ծրագրի իրագործմանը:\n"
}