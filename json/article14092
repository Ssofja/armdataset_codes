{
    "title": "Մոսկվան ու Բաքուն կշարունակեն ռազմատեխնիկական համագործակցությունը․ Ալիև |azatutyun.am|",
    "text": "azatutyun.am։ Մոսկվան ու Բաքուն պայմանավորվել են շարունակել աշխատանքները ռազմատեխնիկական համագործակցության ոլորտում: Այս մասին հայտարարել է Ադբեջանի նախագահ Իլհամ Ալիևը ռուսաստանցի պաշտոնակից Վլադիմիր Պուտինի հետ հանդիպումից հետո:\n«Ակտիվորեն զարգանում է ռազմատեխնիկական համագործակցությունը: Այսօր մենք պայմանավորվել են շարունակել աշխատանքները այդ ուղղությամբ», - ասել է Ալիևը, հիշեցնելով, որ Ադրբեջանի՝ Ռուսաստանից 5 միլիարդ դոլարի սպառազինություն ձեռք բերելու պայմանագրի շրջանակում արդեն իրացվել է 3 միլիարդը:\nԱդրբեջանի նախագահն այդ մասին խոսել է Սոչիում «Վալդայ» ակումբի քննարկումների ժամանակ: Մինչ այդ նա երկկողմ հանդիպում է ունեցել Ռուսաստանի նախագահի հետ, ըստ պաշտոնական հաղորդումների՝ երկու պետությունների ղեկավարներ քննարկել են առևտրատնտեսական հարցեր:\n"
}