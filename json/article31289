{
    "title": "ՀՀ ԲՏԱ փոխնախարարը «Հայփոստ»-ի անձնակազմին է ներկայացրել տնօրենի ժամանակավոր պաշտոնակատարին",
    "text": "ՀՀ բարձր տեխնոլոգիական արդյունաբերության նախարարի տեղակալ, «Հայփոստ» ՓԲԸ դիտորդ խորհրդի նախագահ Արմեն Աբրոյանը, ապրիլի 20-ին «Հայփոստ» ՓԲԸ ղեկավար անձնակազմին է ներկայացրել տնօրենի ժամանակավոր պաշտոնակատար Հայկ Կարապետյանին:\nԻնչպես տեղեկացրին ՀՀ բարձր տեխնոլոգիական արդյունաբերության նախարարության լրատվական ծառայությունից, նախարարի տեղակալը կարևորել է «Հայփոստ» ՓԲ ընկերության ռազմավարական նշանակությունը, նշել, որ դրանում հանրությունը համոզվեց վերջին ամիսներին ՀՀ ողջ տարածքում իրականացված աշխատանքների շնորհիվ: Այդ գործում մեծ ներդրում ունի կառույցի աշխատակազմի յուրաքանչյուր աշխատակից, և նախարարության անունից Աբրոյանը շնորհակալություն է հայտնել նրանց, ինչես նաև Հայկ Ավագյանին՝ իր վերջին 13 տարիների նվիրված ու բեղմնավոր աշխատանքի համար:\nՆերկաներին Արմեն Աբրոյանը ներկայացնել է «Հայփոստ» ՓԲԸ նորանշանակ ղեկավարի ժամանակավոր պաշտոնակատար Հայկ Կարապետյանին, որն այսուհետ իր հարուստ փորձն ու գիտելիքները ծառայեցնելու է ընկերության հետագա զարգացմանը:\n«Նորանշանակ տնօրենը շնորհակալություն է հայտնել Դիտորդ խորհրդին վստահության համար, նշել, որ ուրախ է վերադառնալ հայրենիք և իր կուտակած փորձն ու գիտելիքները ներդնել ի բարօրություն Հայաստանի Հանրապետության: Նա նշել է, որ ահռելի աշխատանք է սպասվում կառույցի թվայնացման, կորպորատիվ մշակույթի ներդրման, մատուցվող ծառայությունների կատարելագործման և շահութաբերության բարձրացման գործընթացների շուրջ և համոզված է, որ առանց խնդիրների կկարողանան անձնակազմի հետ հաղթահարել բոլոր դժվարությունները:\nՀայկ Կարապետյանի կենսագրական տվյալներԱշխատանքային փորձ\n2019թ. հուլիս — 2020 ապրիլ,\nRound Bank («Բանկ Ռաունդ» ՍՊԸ) ք․ Մոսկվա,\nՊրոդուկտների գծով տնօրեն, տնօրենների խորհրդի անդամ \nՕգոստոս  2016 — հունվար 2019\nVEON GROUP (ՎԵՈՆ Արմենիա ՓԲԸ) ք․ Երևան,\nԿոմերցիոն տնօրեն, CCO\n2014 Հոկտեմբեր —2016 Օգոստոս\nMEGAFON («ՄեգաՖոն» ՀԲԸ), ք․ Մոսկվա\nՖինանսական ծառայությունների գծով տնօրեն \n2011 Հոկտեմբեր —2014 Սեպտեմբեր\nMEGAFON («ՄեգաՖոն» ՀԲԸ), ք․ Մոսկվա\nՄանրածախ ֆինանսական պրոդուկտների գծով ղեկավար\n2010թ. Օգոստոս - 2011 թ. Սեպտեմբեր,\nMTT, Multiregional Traansit Telecom,  (Միջտարածաշրջանային ՏրանզիտՏելեկոմ ԲԲԸ), ք․ Մոսկվա\nԻնտերնետային բիզնեսի նախագծերի բաժնի տնօրեն\n2008թ. Օգոստոս - 2010 թ. Օգոստոս\nViva-Cell MTS ՄՏՍ Հայաստան («Ղ-Տելեկոմ» ՓԲԸ), ք․ Երևան\nՄատակարարման բաժնի ղեկավար\n2007թ. Մայիս - 2008 թ. Օգոստոս\nQiwi (Qiwi-Հայաստան) Երևան,\nՏնօրեն\n2006թ․ հուլիս - 2007 թվականի\nԵրևանի քաղաքապետարանի ներկայացուցչությունը Մոսկվայում\nՀատուկ նախագծերի գծով ներկայացուցչության ղեկավարի տեղակալ \nԿրթությունՆ.Է. Բաումանի անվան ՄՊՏՀ, Ինֆորմատիկայի և կառավարման համակարգերի ինժեներ  մասնագիտությամբ»,- նշված է հաղորդագրության մեջ:\n"
}