{
    "title": "Հայաստան-Ռումինիա խաղի առաջին կեսում դարպասի գրավում չարձանագրվեց",
    "text": "Ֆուտբոլի աշխարհի առաջնության որակավորման փուլի երրորդ տուրում Հայաստանի ընտրանին ընդունել է Ռումինիային:\nՀանդիպման սկզբնական րոպեներին Հայաստանի ընտրանին հնարավորություն ուներ բացելու հաշիվը, սակայն գնդակը շեղ ընթացավ: Ռումինացիներն էլ պակաս սուր չէին գրոհում` հեռահար հարվածներով անհանգստացնելով Յուրչենկոյին: Հայաստանի ընտրանին հիմնականում արագ հակագրոհում էր: Վիճակագրությունը Ռումինիայի օգտին էր` 29/71 հարաբերակցությամբ: Լարված առաջին խաղակեսն ավարտվեց զրոյական ոչ-ոքի հաշվով:\nՀայաստանի ընտրանու գլխավրո մարզիչ Խոակին Կապառոսը խաղադաշտ էր դուրս բերել հետևյալ մեկնարկային կազմը` Դավիդ Յուրչենկո, Հովհաննես Համբարձումյան, Վարազդատ Հարոյան, Անդրե Կալիսիր, Կամո Հովհաննիսյան, Արտակ Գրիգորյան, Կարեն Մուրադյան, Խորեն Բայրամյան, Տիգրան Բարսեղյան, Նորբերտո Բրիասկո Բալեկյան, Ալեքսանդր Կարապետյան:\n"
}