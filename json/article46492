{
    "title": "ՀՀ քաղաքացիներին հորդորում ենք իրենց խնդիրների մասին առաջնահերթ կապ հաստատել ՌԴ-ում ՀՀ դեսպանության ու ՌԴ տարածքում գործող ՀՀ հյուպատոսությունների հետ",
    "text": "ՀՀ ԱԳՆ-ն հայտարարություն է տարածել, որում ասվում է․\n«ՌԴ-ում գտնվող և նոր տիպի կորոնավիրուսուսի տարածման հետևանքով բարդ իրավիճակում հայտնված ՀՀ քաղաքացիներին հորդորում ենք իրենց խնդիրների մասին առաջնահերթ կապ հաստատել ՌԴ-ում ՀՀ դեսպանության ու ՌԴ տարածքում գործող ՀՀ հյուպատոսությունների հետ։\nՄիևնույն ժամանակ նշենք, որ որոշ քաղաքացիներ դիմում են ՀՀ տարբեր մարմիններ՝ ներկայացնելով ոչ ամբողջական տեղեկատվություն, այդ թվում՝ առկա հարցերի և դրանց կարգավորման հրատապության մասին, ինչն իր հերթին լրացուցիչ բարդություններ է առաջացնում բարձրաձայնվող խնդիրների համապարփակ գնահատման և հնարավորության սահմաններում հասցեագրման հարցում։\nՀայտնում ենք նաև, որ ՌԴ-ում ՀՀ դեսպանությունն ու հյուպատոսությունները ձեռնարկում են բոլոր հնարավոր միջոցները՝ քաղաքացիներին օժանդակելու և հնարավորության սահմաններում աջակցություն ցուցաբերելու, այդ թվում նաև՝ առաջնահերթ կարիք ունեցող քաղաքացիներին հնարավոր կացարանով ապահովելու ուղղությամբ»։\n"
}