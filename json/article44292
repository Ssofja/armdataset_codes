{
    "title": "Հայ-վրացական սահմանն ապօրինի հատելու մեղադրանքով 4 անձ է ձերբակալվել |aliq.ge|",
    "text": "aliq.ge: Վրաստանի Ներքին գործերի նախարարության սահմանային ոստիկանության աշխատակիցները անցկացրած օպերատիվ-հետախուզական գործողությունների արդյունքում ձերբակալել են օտար երկրի 4 քաղաքացու՝ Վրաստանի պետական սահմանն ապօրինի հատելու մեղադրանքով:\nՀանցանքը ենթադրում է 4-ից 5 տարվա ազատազրկում:\n«Հետաքննությունը պարզել է, որ մեղադրյալները, սահմանային անցակետը շրջանցելով, Հայաստանի Հանրապետությունից խմբով ապօրինի հատել են Վրաստանի պետական սահմանը: Հետաքննությունն ընթանում է պետական սահմանն ապօրինի հատելու փաստով, Վրաստանի ՔՕ-ի 344-րդ հոդվածի երկրորդ մասի «ա» ենթակետով»,- ասվում է հայտարարության մեջ:\n"
}