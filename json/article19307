{
    "title": "Իսրայելի օդուժը վերջին 7 օրում ամենաուժգին ավիահարվածներն է հասցրել Գազային. ինտենսիվ հրթիռակոծվել է նաև Թել Ավիվը\r\n |armtimes.com|",
    "text": "armtimes.com: Վերջին ժամերին Իսրայելի բանակը վերջին 7 օրվա մեջ ամենաուժգին ավիահարվածներն է հասցրել Գազայի հատվածին, ինչի հետևանքով կան զոհեր:\nԱյս մասին հայտնում է  Al Jazeera-ն՝ հստակեցնելով, որ մի քանի ժամում  Գազայի հատվածի ուղղությամբ միաժամանակ  150 ավիահարված է հասցվել, որից միայն 50-ը՝ ուղիղ Գազային:\nՎաղ առավոտից բազմաթիվ պաղեստինցիներ են տեղափոխվում հիվանդանոցներ, վիրավորների թիվը գերազանցում է հարյուրը, փրկրարական խմբերն ավերված շինությունների տակ որոնում են ողջ մնացածների:\nAl Arabiya հեռուստաալիքն էլ հայտնում է, որ Իսրայելը ճշգրիտ հրթիռային հարված է հասցրել պաղեստինյան «ՀԱՄԱՍ» խմբավորման ղեկավարներից Յախ Սինվարի, ինչպես նաև նրա տեղակալի՝ Հալիլ ալ-Հայիի տներին։ 2 տունն էլ հարվածի հետևանքով փլուզվել են, սակայն հայտնի չէ՝ պաղեստինցի պաշտոնյաները եղե՞լ են, արդյոք, տներում:\nԻսրայելի քաղաքներում էլ այս գիշեր կրկին հնչեցել են օդային տահնապի ազդանշաններ:  Պաղեստինի տարածքից արձակված հրթիռները կանխող ՅՕՊ համակարգով պայմանավորված, Իսրայելի երկինքը ողջ գիշեր լուսավորվել է պայծառ բռնկումներով: Հրթիռներն ուղևորվել են Աշդոդի և Թել Ավիվի ուղղությամբ: «Երկաթե գմբեթ» հակահրթիռային պաշտպանության համակարգը գործել է անդադար:\n«Իսրայելը գտնվում է ահաբեկչության տակ: Այս հրթիռներից յուրաքանչյուրը ահաբեկչություն է: Վերջին հինգ օրվա ընթացքում 10 իսրայելցի է սպանվել», - ասել է Իսրայելի ԱԳՆ խոսնակ Լիոր Հայաթը:\nԱշկելոն, Յեհուդ, Լոդ  իսրայելական քաղաքները դառրձել են հիմնական թիրախներ: Վերջին մի քանի օրվա ընթացքում ՀԱՄԱՍ-ի մարտական թևը նրանց ուղղությամբ արձակել է շուրջ երկու հազար հրթիռ: Ի պատասխան,  իսրայելական զինուժը Գազայի հատվածում խոցել է ավելի քան 600 թիրախ:\nՀԱՄԱՍ-ի գումարտակներից մեկի հրամանատարի եւ իսլամիստական շարժման Քաղբյուրոյի ղեկավարների բնակատեղիների գնդակոծության արդյունքում զոհվել են նաեւ խաղաղ բնակիչներ:\nՎերջին տվյալների համաձայն՝ պաղեստինյան կողմից զոհ է դարձել շուրջ 150 մարդ, այդ թվում ՝ գրեթե 40 երեխա:\nԱյս ամենն այսպես են բացատրում Իսրայելի Պաշտպանության ուժերը. «Ամեն ոք, ով եղել է Գազայում, գիտի, որ ահաբեկիչներին իրենց ենթակառուցվածքներից և խաղաղ բնակչությունից բաժանելը գրեթե անհնար է. Բնակարանները սովորական գրասենյակային շենքերում են, անպես որ, մեզ համար շատ դժվար է խոցել միայն ռազմական թիրախները»:Շարունակությունը կարդացեք Armtimes.com-ը։\n"
}