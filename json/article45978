{
    "title": "Կառավարությունը հաստատեց փոքր և միջին ջերմատնային տնտեսությունների ներդրման պետական աջակցության ծրագիրը",
    "text": "Կառավարությունը հաստատեց փոքր և միջին ջերմատնային տնտեսությունների ներդրման պետական աջակցության ծրագիրը։\nԾրագրի նպատակն է խթանել արդիական չափորոշիչներով փոքր և միջին ջերմատների կառուցումը, ինչը հնարավորություն կտա բարձրացնել ջերմատնային տնտեսությունների արտադրանքի մրցունակության մակարդակը, կնպաստի գյուղատնտեսությունում տնտեսավարողների եկամուտների ավելացմանը։ Այս նպատակի իրագործման համար տնտեսավարողներին կցուցաբերվի պետական աջակցություն՝ ծախսերի մասնակի փոխհատուցման միջոցով:\nԾրագիրը նախատեսում է առաջիկա երեք տարիների ընթացքում արդիական չափորոշիչներով շուրջ 35.0 հա ընդհանուր մակերեսով ջերմատնային տնտեսությունների կառուցում և ջերմատնային արտադրանքի ծավալների ավելացում` տարեկան շուրջ 3600 տոննայով:\n"
}