{
    "title": "Կրեմլում պատասխանել են Նավալնիի վիճակի վերաբերյալ ԱՄՆ-ի նախազգուշացումներին |tert.am|",
    "text": "tert.am: Կրեմլում կարծում են՝ ՌԴ-ում դատապարտյալների առողջությունը չպետք է հետաքրքրի այլ պետություններին, հայտարարել է պետության ղեկավարի մամուլի խոսնակ Դմիտրի Պեսկովը՝ մեկնաբանելով ԱՄՆ նախագահի ազգային անվտանգության հարցերով օգնական Ջեյք Սալիվանի՝ ընդդիմադիր Ալեքսեյ Նավալնիի վերաբերյալ հայտարարությունները, փոխանցում է ria.ru-ն։\n«Ռուսաստանի Դաշնության տարածքում դատապարտյալների և կալանավորների առողջական վիճակը չի կարող և չպետք է լինի նրանց հետաքրքրության թեմա», - ասել է Պեսկովը։\nԱվելի վաղ ԱՄՆ նախագահի ազգային անվտանգության հարցերով օգնական Ջեյք Սալիվանը Ռուսաստանին նախազգուշացրել էր բանտում ընդդիմադիր գործիչ Ալեքսեյ Նավալնիի մահվան դեպքում «հետևանքների» մասին։\n«Մենք Ռուսաստանի կառավարությանը փոխանցել ենք, որ այն, ինչ տեղի է ունենում Նավալնիի հետ անազատության մեջ, իրենց պատասխանատվությունն է, և նրանք պատասխանատվություն են կրելու միջազգային հանրության առջև»,- ասել էր Սալիվանը:\n"
}