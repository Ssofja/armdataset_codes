{
    "title": "Դրամական փոխանցումների արգելք. Ռուսաստանի հերթական հարվածը Վրաստանին",
    "text": "armtimes.com։ Ռուսաստանի Պետդումայում կքննարկեն Վրաստանից հանքային ջրերի և գինու ներմուծման արգելք սահմանելու հարցը: Այս մասին ռուսական լրատվամիջոցներին հայտարարել է Ռուսաստանի իշխող կուսակցության խմբակցության նախագահ Սերգեյ Նևորովը:\n«Վրաստանում ռուսաֆոբիայի նշաններ կան, ինչը վտանգ է առաջացնում Ռուսաստանի քաղաքացիների համար: Այսօր Դումայի խորհրդի նիստին կդնենք Վրաստանից հանքային ջրերի, գինու ներմուծման և դեպի Վրաստան դրամական փոխանցումների արգելք սահմանելու մասին հարցը»,- հայտարարել է Նևորովը:\nՉհաշված վերջին շրջանում առանց այդ էլ սրված ռուս-վրացական հարաբերությունները, պատգամավորների այս առաջարկը հավանաբար կապված է «Ռուսթավի 2» հեռուստաընկերության հաղորդավարի՝ ուղիղ եթերում Պուտինի հասցեին հնչեցրած հայհոյանքների հետ:\n"
}