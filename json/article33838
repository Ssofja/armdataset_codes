{
    "title": "Աշխարհում կորոնավիրուսով վարակվածների թիվը գերազանցել է 800,000-ը\r\n |panarmenian.net|",
    "text": "panarmenian.net: Աշխարհում կորոնավիրուսով վարակվածների թիվը գերազանցել է 800,000-ը։ Այդ են վկայում Ջոնս Հոփքինսի համալսարանի տվյալները։\nԵրևանի ժամանակով 17։00-ի դրությամբ աշխարհում գրանցվել է կորոնավիրուսով վարակման ավելի քան 801,000 դեպք։ Վարակվածների թվով առաջատարը շարունակում է մնալ ԱՄՆ-ն՝ ավելի քան 164,000 մարդ։ Երկրորդ տեղում Իտալիան է՝ ավելի քան 101,000 վարակվածով, երրորդն՝ Իսպանիան, ավելի քան 94,000-ով:\nCOVID-19-ից մահվան ելքով դեպքերն ամբողջ աշխարհում կազմում են 38,743։ Ավելի քան 172,000 մարդ ապաքինվել է։\n"
}