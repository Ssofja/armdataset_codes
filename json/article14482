{
    "title": "Արցախում տեղակայված ռուսական խաղաղապահ կոնտինգենտը ստացել է կորոնավիրուսի պատվաստանյութ |hetq.am|",
    "text": "hetq.am: Արցախում տեղակայված ռուսական խաղաղապահ կոնտինգենտը ստացել է կորոնավիրուսի պատվաստանյութ։ Այդ մասին հայտարարել է խաղաղապահ ուժերի ներկայացուցիչ, գնդապետ Դմիտրի Պերեպելկինը։\n«Ավարտվել է խաղաղապահ կոնտինգենտի անձնակազմի պատվաստման փուլը։ Սահմանված գրաֆիկի համաձայն՝ այս պահի դրությամբ պատվաստվել է ավելի քան 1 900 ռուսական զինծառայող»,- լրագրողներին հայտնել է Պերեպելկինը։ Նա նշել է, որ Արցախում շարունակում է պահպանվել հրադադարը, չեն արձանագրվել դրա խախտման դեպքեր։\n"
}