{
    "title": "Պատգամավորը դիմել է ԿԳՄՍ նախարարին՝ ռուսերենով ուսուցմամբ դասարանների սովորողներին անհրաժեշտ դասագրքերով ապահովելու համար",
    "text": "ԱԺ «Լուսավոր Հայաստան» խմբակցության պատգամավոր Սրբուհի Գրիգորյանը տեղեկացրել է, որ քաղաքացիների խնդրանքով դիմել է ԿԳՄՍ նախարարին՝ ռուսերենով ուսուցմամբ դասարանների սովորողներին անհրաժեշտ դասագրքերով ապահովելու համար:\nՊատգամավորը հրապարակել է նաև նախարարի նամակը, որում մասնավորապես, ասված է, որ նախարարությունը հանդիպել է մի շարք կազմակերպությունների ներկայացուցիչների հետ, և համագործակցության միջոցով իրավիճակային լուծումներ են տրվում հարցերին: Բացի դրանից՝ այժմ քննարկման փուլում են «Հանրակրթական առարկաների դասագրքերի և ուսումնաօժանդակ գրականության ստեղծման, հրատարակման և հանրակրթության պետական չափորոշիչին դրանց համապատասխանության գնահատման առարկայական հանձնաժողովների ձևավորման» և «ՀՀ ուսումնական հաստատություններին դասագրքերով ապահովելու» կարգերի նախագծերը, որոնց հաստատումից հետո լուծում կտրվեն բարձրացված հարցերին:\n"
}