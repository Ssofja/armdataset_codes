{
    "title": "ՀՀ կառավարության 1-ին մասնաշենքի սենյակներից մեկում հրդեհ է բռնկվել",
    "text": "Ճգնաժամային կառավարման ազգային կենտրոն մարտի 19-ին ժամը 22:21-ին ահազանգ է ստացվել, որ ՀՀ կառավարության 1-ին մասնաշենքի 4-րդ հարկի սենյակներից մեկում հրդեհ է բռնկվել: ԱԻՆ լրատվական կայքից տեղեկանում ենք, որ հրդեհի բարդության թիվ 2 կանչով դեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատներից վեց մարտական հաշվարկ և հրդեհաշիջման և փրկարարական աշխատանքների կազմակերպման բաժնի օպերատիվ խումբը և ճգնաժամային կառավարման ազգային կենտրոնի օպերատիվ խումբը:\nՊարզվել է, որ սենյակներից մեկում այրվել է գրասենյակային գույք: Հրդեհը մեկուսացվել է ժամը 22:32-ին:\n"
}