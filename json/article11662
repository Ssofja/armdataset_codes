{
    "title": "Ահաբեկչության դեմ պայքարի համար իրական համախմբում է պետք․ Պուտին |mediamax.am|",
    "text": "mediamax.am: Ռուսաստանի նախագահ Վլադիմիր Պուտինը ցավակցել է Էմանյուել Մակրոնին Ֆրանսիայում ահաբեկչական հարձակումների ողբերգական հետեւանքների կապակցությամբ:\n«Առանձնակի վրդովմունք է առաջացնում եկեղեցու պատերի ներքո կատարված ցինիկ եւ դաժան հանցագործությունը: Մենք եւս մեկ անգամ համոզվեցինք, որ մարդկային բարոյականության գաղափարը բացարձակապես խորթ է ահաբեկիչներին: Ակնհայտ է, որ միջազգային ահաբեկչության դեմ պայքարը պահանջում է համաշխարհային հանրության ջանքերի իրական համախմբում», - ասվում է Պուտինի հեռագրում:\nՌուսաստանի նախագահը հաստատել է հակաահաբեկչական գործունեության բոլոր ոլորտներում ֆրանսիացի եւ այլ օտարերկրյա գործընկերների հետ սերտորեն համագործակցելու ռուսական կողմի պատրաստակամությունը:\n"
}