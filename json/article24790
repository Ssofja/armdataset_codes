{
    "title": "Կորոնավիրուսն ու Հայաստանում #workfromhome-ի տարբերակները |itel.am|",
    "text": "itel.am: Հայաստանում այս օրերին կորոնավիրուսով վարակվածների դեպքեր կան, փակվել են դպրոցները, համալսարանները, որոշ ընկերություններ էլ՝ մեծամասամբ տեխնոլոգիական, անցել են տանից աշխատելու ռեժիմի:Եթե դուք այն մարդկանց շարքում եք, որոնք առաջիկա օրերին տանն են մնալու եւ, անվտանգության նկատառումներից ելնելով, խուսափելու եք շփումներից, ներկայացնում ենք տնային ռեժիմը հեշտացնող հետեւյալ հնարավորությունները:Էլեկտրոնային կառավարումը եւ պետությունըՀայաստանի պետական գերատեսչությունների էլեկտրոնային կառավարման բոլոր գործիքները ներկայացված են e-gov համակարգում: Հարթակում այլ հնարավորությունների հետ մեկտեղ ներկայացված են լիցենզիաների հայտերի ընդունման, պետական վճարումների, անշարժ գույքի կադաստրի, հարկային հաշվետվությունների ներկայացման էլեկտրոնային համակարգերը: Հասանելի են նաեւ կազմակերպությունների էլեկտրոնային գրանցման, պետությանը նամակ գրելու եւ մի շարք այլ հնարավորություններ:Իր հերթին, պետական վճարումների e-payments համակարգը հնարավորություն է տալիս էլեկտրոնային եղանակով վճարել պետական տուրքի, պետական կամ տեղական ինքնակառավաման մարմինների կողմից մատուցվող ծառայությունների կամ վարչական տուգանքների դիմաց:Տանից աշխատելու ռեժիմԳրասենյակում չաշխատելու մասին մի շարք հայաստանյան տեխնոլոգիական ընկերություններ եւ հաստատություններ արդեն հայտարարել են:Եթե աշխատում եք տանից, թիմակիցների հետ կապի մեջ լինելու լավագույն առցանց հարթակներն են Slack-ը, Microsoft Teams-ը եւ Facebook Workplace-ը: Կոնֆերանս զանգեր կատարելու համար ամենատարածված տարբերակներն են Zoom-ը, Google Hangouts-ը, Skype-ը եւ Yammer-ը:  Տեխնոլոգիական հսկաներն իրենց հերթին փորձում են հեշտացնել այն ընկերությունների աշխատանքը, որոնք որոշել են հեռահար աշխատանքի ռեժիմի անցնել: Օրինակ, Google-ը մինչեւ հուլիսի 1-ն անվճար է դարձրել Hangouts Meet տեսազանգերի ծառայության պրեմիում գործառույթները՝ օգնելու դպրոցներին եւ բիզնեսներին աշխատել հեռահար տարբերակով:Գնումները՝ առցանցԵթե տանն եք եւ չեք ցանկանում հայտնվել սուպերմարկետների մեծ հերթերում, որտեղ կա նաեւ հավանական վարակակիրներին հանդիպելու հնարավորություն, կարող եք ձեր առեւտուրն անել առցանց: Հայաստանում, բարեբախտաբար, օնլայն սուպերմարկետների պակաս չկա, եւ ընտրությունը մեծ է: Նշենք մի քանիսը՝ www.sas.am, www.supermarket.am, www.parma.am:Այս տիպի առեւտուրը թույլ է տալիս նվազագույնի հասցնել շփումներն անհատների հետ, քանի որ հանդիպում եք միայն առաքիչին՝ ապրանքը ստանալիս:Եթե, այնուամենայնիվ, կարոտել եք սիրելի շաուրման, խինկալին կամ պատրաստի այլ խորտիկները, դրանք եւս կարող են առաքվել ձեր սիրելի ռեստորաններից:Ռեստորաններից առաքման տարբերակների շատ մեծ պաշար առկա է այստեղ: Ի դեպ, menu.am-ից պատվեր կատարելիս, որի վճարումը կատարվել է առցանց, արդեն կարելի է ընտրել պատվերի անհպում ստացման հնարավորությունը:Վճարումներն՝ առցանցՎճարման ծառայությունները բազմաթիվ են, եւ պարտադիր չէ գնալ խանութ՝ գտնելու մոտակա տերմինալը՝ ընթացքում հավանաբար հանդիպելով ծանոթների, հարեւանների եւ մեծացնելով վարակվելու ռիսկը:Հայաստանի գրեթե բոլոր բանկերում հեռահար ծառայություններ եւ գործարքներ կարելի է իրականացնել մոբայլ հավելվածի, ինչպես նաեւ 24/7 ռեժիմով գործող կանխիկի ընդունման տերմինալների եւ բանկոմատների միջոցով: Բացի այդ, երկրում մեծ տարածում ունեն առցանց վճարահաշվարկային համակարգերը:Վիրտուալ տուրիզմ, կամ տեսնել աշխարհը՝ առանց տանից դուրս գալուԵթե առաջիկա շրջանում նախատեսում էիք ճանապարհորդության մեկնել ծնողների, սիրելիի կամ ընկերների հետ, եւ չարաբաստիկ կորոնավիրուսը խախտեց ձեր պլանները, միգուցե ժամանակն է փորձել վիրտուալ տուրիզմի տարբերակը:Տրեվի շատրվանով, Կոլիզեումով, Էյֆելյան աշտարակով եւ Միլանի տաճարով կարելի է հիանալ նաեւ վիրտուալ տուրերի օգնությամբ: Ցավոք, այս դեպքում Տրեվի շատրվանի մեջ մանրադրամ գցելը եւ երազանք պահելը տեխնիկական պատճառներով կհետաձգվի: Առաջարկում ենք վիրտուալ տուրիզմի հետեւյալ տարբերակները` 360 stories, 360 cities, Airpano:\nԱվելին՝ itel.am-ում\n"
}