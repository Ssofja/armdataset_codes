{
    "title": "ԼՂ կարգավորման հարցով սեղանին քննարկվող փաստաթուղթ չկա, որովհետև նախ պետք է հասկանանք ամպլիտուդը. Փաշինյան |aysor.am|",
    "text": "aysor.am: ԱԺ պատգամավոր Արման Բաբաջանյան այսօր՝ ԱԺ-կառավարություն հարցուպապատասխանի ժամանակ, ՀՀ վարչապետ Նիկոլ Փաշինյանից հետաքրքրվեց՝ ինչպեսի՞ն է պաշտոնական Երևանի պատասխան դիրքորոշումն Ադրբեջանի՝ հակամարտության խաղաղ կարգավորման վերաբերյալ այսօր հայտնած դիրքորոշմանը։\nԻ պատասխան՝ գործադիրի ղեկավարը նկատեց.\n«Հայտարարությունների երեք ռեժիմ կա. երբ հայտարարություն չի հնչում, հնչում են մեկնաբանություններ, երկրորդ, երբ հայտարարությունը եռակողմ է, և երրորդ՝ հնգակողմ։ Սա այն տարբերակն է, երբ համանախագահներին գումարվում են կողմերի ներկայացուցիչները։\nՆախ ասեմ, որ սեղանին քննարկվող փաստաթուղթ չկա։ Չկա, որովհետև մենք նախ պետք է հասկանանք ամպլիտուդը։ Երբ ասել ենք, որ Մադրիդյան սկզբունքների հետ կապված պարզաբանումներ պետք է ստանանք, դեռևս չենք ստացել։\nՀիմա, ըստ էության, Ղարաբաղյան հարցի հետ կապված՝ կարող եմ արձանագրել, որ մենք մեկուկես տարվա ընթացքում լուծել ենք մեր առաջ դրված խնդիրը։ Մենք ձևակերպել ենք մեր՝ Հայաստանի և Արցախի նոր ասելիքը, արձանագրել ենք, որ ՀՀ և ԼՂՀ կառավարությունների պատկերացումները նույնական են։ Մեր ասելիքն առավել լսելի և հասնալի է դարձել միջազգային հանրության կողմից», - նշեց Նիկոլ Փաշինյանը։\n"
}