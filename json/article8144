{
    "title": "Սեպտեմբեր-հոկտեմբերին կնշանակվեն կոռուպցիայի կանխարգելման հանձնաժողովի անդամները ու հանձնաժողովը կսկսի գործել. նախարար |aysor.m|",
    "text": "aysor.am։ Կոռուպցիայի դեմ պայքարի 2019-2022 թթ. ռազմավարության նախագիծն արդեն վերջնականացման փուլում է, առաջիկայում այն կդրվի հանրային քննարկման, ԱԺ-ում կոռուպցիոն ռազմավարության նախագծի քննարկման ժամանակ ասաց ՀՀ արդարադատության նախարար Ռուստամ Բադասյանը:\nԸստ նախարարի՝ առաջին քայլը ինստիտուցիոնալ համակարգի ստեղծումն է, մասնավորապես, հակակոռուպցիոն անկախ մարմնի, որը զբաղվում է կոռուպցիայի կանխարգելմամբ, կոռուպցիոն հանցագործությունների բացահայտմամբ ու քննությամբ:\nՆախատեսվում է նաև հակակոռուպցիոն դատարանների ստեղծում:\nՎերջիններս զբաղվելու են կոռուպցիոն բնույթի հանցագործությունների քննությամբ:\n«Նախատեսում ենք, որ այս դատարանը կարող է ունենալ քաղաքացաիրավական մասնագիտացում և քննի ապօրինի գույքի բռնագանձման գործերը», - ասաց Բադասյանը:\nԱնդրադառնալով կոռուպցիայի կանխարգելման հանձնաժողովին՝ Բադասյանն ասաց, որ սեպտեմբեր-հոկտեմբեր ամիսներին կնշանակվեն հանձնաժողովի անդամները ու հանձնաժողովը կսկսի գործել: Հանձաժողովի լիազորությունները ևս կընդլայնվեն:\nՆախատեսվում է հակակոռուպցիոն կոմիտեի ստեղծում:\n«Այս պահին գոյություն ունեցող իրավապահ համակարգում քննչական և օպերատիվ հետախուզական գործունեություն իրականացնող մարմինների շարքը, կազմը և լիազորությունների ծավալն ամբողջությամբ վերանայվելու է: Կոմիտեի ստեղծմամբ՝ քրեական օրենսգրքում սահմաննելու ենք այն բոլոր հանցագործությունների ցանկը, որոնք կոռուպցիոն բնույթ ունեն», - հավելելեց նա:\nԲադասյանն ընդգծեց, որ կընդլայվեն նաև կոռուպցիայի կանխարգելման հանձնաժողովի լիազորությունները կրթական ոլորտում:\n«Ավագ դպրոցներում և համալսարաններում հակակոռուպցիոն կրթության մասին առարկաներ են նախատեսված», - ընդգծեց նախարարը:\n"
}