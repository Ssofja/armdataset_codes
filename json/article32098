{
    "title": "Կանխատեսվում է մոտ 7 տոկոս տնտեսական անկում. ԿԲ նախագահ |1lurer.am|",
    "text": "1lurer.am: Կենտրոնական բանկն այս տարվա համար կանխատեսել է մոտ 7 տոկոս տնտեսական անկում՝ պայմանավորված Ադրբեջանի սանձազերծած ռազմական գործողություններով և կորոնավիրուսի տարածմամբ: Այդ մասին այսօր հրավիրված մամուլի ասուլիսին հայտնել է ԿԲ նախագահ Մարտին Գալստյանը:  \nՆա հիշեցրել է, որ սեպտեմբերին ԿԲ-ն կանխատեսել էր ՀՆԱ-ի 6.2 տոկոս անկում, սակայն պատերազմն ու կորոնավիրուսը բացասական միջավայր են ստեղծել թե՛ առաջարկի, թե՛ պահանջարկի զարգացումների տեսանկյունից: \nԿԲ նախագահը նշել է, որ սեպտեմբերին կանխատեսված տնտեսական անկմանը պետք է գումարել ևս 1 տոկոս, արդյունքում՝ այս տարի կունենանք մոտ 7 տոկոս տնտեսական անկում: \n"
}