{
    "title": "2019-ի ապրիլին Երևանի բյուջեն սեփական եկամուտների մասով կատարվել է 101, 9 տոկոսով. քաղաքապետարան |azatutyun.am|",
    "text": "azatutyun.am։ 2019-ի ապրիլին Երևանի բյուջեն սեփական եկամուտների մասով կատարվել է 101, 9 տոկոսով, տեղեկացնում է Երևանի քաղաքապետարանը։\nԸստ հաղորդագրության, այս ցուցանիշը նախորդ տարվա նույն ժամանակահատվածի համեմատ ավելի է 1 մլրդ դրամով:\nԱյսօր քաղաքապետարանում տեղի ունեցած խորհրդակցության ժամանակ նաև նշվել է, որ Երևանում շարունակվում է հսկողությունը բացօթյա ապօրինի առևտուրն արգելելու ուղղությամբ: Նախորդ շաբաթ կազմվել է վարչական իրավախախտման վերաբերյալ 4 արձանագրություն:\nԱմենօրյա ստուգայցեր են կատարվում նաև շինհրապարակներ, քայլեր են ձեռնարկվում դրանց կահավորման ու անվտանգության կանոնների պահպանման համար:Քաղաքապետին զեկուցվել է, որ շինարարական հրապարակների ոչ պատշաճ կազմակերպման համար նախորդ շաբաթ կազմվել է 16 արձանագրություն:\n"
}