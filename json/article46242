{
    "title": "Այսօր տեղի ունեցած որոնողական աշխատանքների արդյունքում հայտնաբերվել և տարհանվել է ևս 4 աճյուն․ ԱՀ ԱԻՊԾ",
    "text": "Զոհված և անհետ կորած զինծառայողների աճյունների որոնումները շարունակվում են:\nԱյսօր՝ հուլիսի 3-ին, Վարանդայի (Ֆիզուլի) և Ջրականի (Ջաբրայիլ) շրջաններում տեղի ունեցած որոնողական աշխատանքների արդյունքում փրկարարները հայտնաբերել և Արցախի օկուպացված տարածքներից տարհանել են ևս 4 աճյուն: \nՆախնական տվյալներով նրանք ռազմական գործողությունների մասնակիցներ են (ժամկետային զինծառայողներ, կամավորներ, պահեստազորայիններ): Հայ հերոսների ինքնությունը կպարզվի դատաբժշկական փորձաքննությունից հետո: \nԶինադադարից հետո մինչ օրս հայտնաբերվել է 1595 աճյուն:\n"
}