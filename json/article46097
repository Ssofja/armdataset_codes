{
    "title": "Վրաստանում սահմանադրական փոփոխությունների քննարկմանը զուգահեռ ակցիա կանցկացվի |aliq.ge|",
    "text": "aliq.ge:  Վրաստանի խորհրդարանը այսօր կշարունակի համամասնական համակարգին անցնելու սահմանադրական փոփոխությունների վերաբերյալ իշխող «Վրացական երազանքի» առաջ քաշած նախագծի շուրջ քննարկումները։\nԺամը 12:00-ին նախատեսված է խորհրդարանի լիագումար նիստը։ Մինչ այդ, ժամը 10:00-ին, «Վրացական երազանքի» գլխավոր գրասենյակում կուսակցության նախագահ Բիձինա Իվանիշվիլիի գլխավորությամբ կայացել է կուսակցության նիստը:\n«Ամոթ է» շարժումը ուղիղ ժամը 12:00-ին որոշել է վերսկսվել հանրահավաքը: Շարժման ակտիվիստներն ասում են, որ թույլ չեն տա «Վրացական երազանք»-ին դրժել համամասնական համակարգին անցնելու մասին տված խոստումը: Նրանք նոյեմբերի 12-ի երեկոյան ևս հավաքվել էին խորհրդարանի մոտ, այն բանից հետո, երբ հայտնի դարձավ, որ մեծամասնական որոշ պատգամավորներ դեմ են արտահայտվում համամասնական համակարգի անցմանը:\nԸստ «Վրացական երազանք» կուսակցության նախաձեռնության, որը դեռ պետք է հաստատի խորհրդարանը, 2020 թվականի խորհրդարանական ընտրությունները տեղի կունենան միայն համամասնական ընտրական կարգով:\nԸստ սահմանադրական օրինագծի, մեծամասնական կարգը պետք է վերացվի, 2020 թվականի խորհրդարանական ընտրությունները պետք է անցկացվեն համամասնական համակարգով: Ներկայիս օրենքի համաձայն Վրաստանի ընտրական համակարգը համամասնականի է անցնելու 2024 թվականի ընտրությունների ժամանակ:\nԻշխող կուսակցության ներկայացրած օրինագծի համաձայն, որոշելու համար, թե քանի մանդատ է ձեռք բերել կուսակցությունը, անհրաժեշտ կլինի քաղաքական ուժի ստացած ձայները բազմապատկել 150-ով և բաժանել ընտրություններին մասնակցած բոլոր կուսակցությունների ստացած ընդհանուր ձայներին: Փոփոխությունների համաձայն՝ ընտրությունները կանցկացվեն 0 տոկոսանոց՝ բնական շեմով:\nԱյս նախաձեռնությունը «Վրացական երազանք»-ը ներկայացրեց այն բանից հետո, երբ ս.թ. հունիսի 20-21-ի ցույցերից հետո ցուցարարները պահանջեցին փոխել ընտրակարգը:\n"
}