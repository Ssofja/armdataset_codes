{
    "title": "ՀՀ ՊՆ կենտրոնական բնակարանային հանձնաժողովը հայտարարություն է տարածել",
    "text": "ՊՆ կենտրոնական բնակարանային հանձնաժողովը հայտարարություն է տարածել, որը ներկայացնում ենք ստորև.\n«Ի գիտություն բնակարանային հաշվառման ընդգրկված երկարամյա ծառայության զինթոշակառուների` ՀՀ պաշտպանության նախարարության համակարգում զինվորական ծառայությունից երկարամյա զինվորական կենսաթոշակի իրավունքով արձակված և զինվորական ծառայության ընթացքում որպես բնակարանային ապահովության իրավունք ունեցող հաշվառված նախկին զինծառայողներին, որոնց զինվորական ծառայության ընթացքում չի տրամադրվել անհատույց սեփականության իրավունքով բնակարան կամ անհատույց պետական ֆինանսական աջակցություն կամ տնամերձ հողամաս` ՀՀ կառավարության 2019 թվականի մայիսի 10-ի N 540-Ն որոշմամբ սահմանված կարգով բնակարան կամ բնակելի տուն գնելու համար, մինչև 2022 թ. դեկտեբերի 1-ը կտամադրվի անհատույց պետական ֆինանսական աջակցություն՝ բնակարանի գնման վկայագրերի միջոցով՝ ըստ շահառուների բնակարանային հաշվառման վերցնելու տարիների հերթականության, հետևյալ առաջնահերթությամբ՝\nա) սահմանամերձ բնակավայրեր ունեցող Հայաստանի Հանրապետության մարզեր.\nբ) Հայաստանի Հանրապետության այլ մարզեր.\nգ) Երևան քաղաք:\nՍահմանվել է ՀՀ մարզերի հետևալ հերթականությունը.\n1) Տավուշի մարզ, 2) Վայոց ձորի մարզ, 3) Սյունիքի մարզ, 4) Գեղարքունիքի մարզ, 5) Արարատի մարզ, 6) Շիրակի մարզ, 7) Լոռու մարզ, 8) Արմավիրի մարզ, 9) Արագածոտնի մարզ, 10) Կոտայքի մարզ, 11) Երևան քաղաք:\nԵլնելով սահմանված առաջնահերթությունից՝ առաջարկվում է Կոտայքի մարզում բնակարանային հաշվառման վերցնելու օրվա դրությամբ հաշվառված և դեռևս բնակարանային գործերը չթարմացրած շահառուներին ս.թ. հուլիսի 6-ից հուլիսի 20-ը ներկայացնել հետևյալ փաստաթղթերը՝\n\nզորացրման հրամանի լուսապատճենը.\nշահառուի և նրա ընտանիքի անդամների անձնագրերի լուսապատճենները (բնօրինակների հետ).\nամուսնության (ամուսնալուծության) վկայականի լուսապատճենը (բնօրինակների հետ).\nանձնագրային բաժնից տեղեկանք շահառուի և նրա ընտանիքի անդամների հաշվառման հասցեների վերաբերյալ,\nշահառուի և նրա ընտանիքի անդամների հաշվառման վայրի բնակարանի (բնակելի տան) սեփականության իրավունքի վկայականների լուսապատճեները (բնօրինակների հետ), ինչպես նաև նշված բնակարաններում հաշվառված անձանց վերաբերյալ տեղեկանք անձնագրային բաժնից.\nտեղեկանք համատիրությունից՝ բնակվող անձանց վերաբերյալ.\nտեղեկանք ՀՀ կառավարությանն առընթեր անշարժ գույքի կադաստրի պետական կոմիտեի համապատասխան ստորաբաժանումից՝ շահառուի և նրա ընտանիքի անդամների անվամբ վերջին 5 տարիների ընթացքում ՀՀ տարածքում սեփականության իրավունքով առկա բնակելի նշանակության անշարժ գույքի ձեռքբերման և (կամ) օտարման վերաբերյալ:\n\nԽնդրվում է պարտադիր կրել դիմակ:\nԱյն զինթոշակառուները, ովքեր հնարավորություն չեն ունենա փաստաթղթերը ներկայացնել առձեռն, կարող են ուղարկել փոստով հետևյալ հասցեով՝ ք. Երևան, Բաբայան փող. 4, ՀՀ ՊՆ ԶԱ ՍՊ և ՎՀ գլխավոր վարչություն (հեռ. 010-28-74-41)»:\n"
}