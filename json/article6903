{
    "title": "Խաղաղ կարգավորմանը Արցախի մասնակցությունը էական է և բնավ ֆորմատի փոփոխություն չէ․ արտգործնախարար Զոհրաբ Մնացականյան\r\n |shantnews.am|",
    "text": "shantnews.am: Արցախյան հակամարտության խաղաղ կարգավորման գործընթացում առանձին հիմնական ուղղություն է Լեռնային Ղարաբաղի՝ Արցախի մասնակցությունը խաղաղ գործընթացին։ Այս մասին այսօր «Շանթ» հեռուստաընկերության «Հեռանկար» հաղորդման ժամանակ նշել է ՀՀ ԱԳ նախարար Զոհրաբ Մնացականյանը։\n«Դա չափազանց էական է, բնավ ֆորմատի փոփոխություն չէ, դա ֆորմատի վերականգնում է, որովհետև 22 տարի առաջ եղավ ֆորմատի ձևափոխում։ Մեզ անհրաժեշտ է վերականգնել այդ ֆորմատը»,- նշել է նախարարը։\nՄնացականյանը նշել է, որ հայկական կողմը նաև բացատրել ու ցույց է տվել, թե ինչքան կարևոր է այդ մասնակցությունը, որովհետև Արցախի ժողովուրդը բոլոր առումներով ցույց է տվել իր կարողությունը իր կյանքը կազմակերպելու, իր ընտրված իշխանություններին ունենալու, միջազգային գործընթացներում մասնակցելու կարողությունը։ Ավելին, Արցախի իշխանություններն ունեն ժողովրդական ճանապարհով ստացած իրենց ժողովրդից։\nՆախարարը նաև հիշեցրեց, որ Արցախի չմասնակցությունը նվազեցնում է Արցախում խաղաղ գործընթացի նկատմամբ սեփականության զգացումը և բերում է նրան, որ հնարավոր չլինի ապահովել լուրջ գործընթաց Արցախի կարգավորման։\nՄնացականյանը նշեց, որ Հայաստանը իր գործառույթներն իրականացնում է Արցախի իշխանությունների հետ աշխատանքի հարցում թե՛ արտաքին քաղաքականության, թե՛ անվտանգության և այլ հարցերում։ Եվ այդ տեսանկյունից, ըստ Մնացականյանի, այս գործընթացը նոր չէ, որ պետք է սկսվի, այն մշտապես եղել է։\n"
}