{
    "title": "Ամուլսարում հավաքը կշարունակվի այսօր․կառավարության և ԱԺ-ի ներկայացուցիչները շարունակում են պահպանել քար լռությունը․ՀԲՃ",
    "text": "Հայկական բնապահպանական ճակատը հայտարարություն է տարածել, որում ասվում է․\n«Երեկ գիշեր Ամուլսարում հավաքը դադարեցվեց և կշարունակվի այսօր: Հանրության պահանջներից ոչ մեկը դեռևս չի բավարարվել: Կառավարության և ԱԺ-ի ներկայացուցիչները շարունակում են պահպանել քար լռությունը: Ոստիկանությունը շարունակում է Հայաստանի Հանրապետության անունից պաշտպանել խոշոր կապիտալն ընդդեմ քաղաքացիների իրավունքների ու հանրային շահի:Հանրության հիմնական պահանջն է՝1) Ուժը կորցրած ճանաչել Ամուլսարի ՇՄԱԳ-ին 2016թ-ին տրված դրական եզրակացությունը։Կարճաժամկետ պահանջն է՝2) Վերադարձնել Ամուլսարի պահապանների դիմադրական կետերի տնակներն իրենց նախկին տեղում և վերացնել Լիդիանի պահնորդական ծառայության տեղադրած տնակները: Առանց այս պահանջի կատարման որևէ այլ բանակցություն չի կարող լինել:Այսօր մոբիլիզացիան շարունակվում է: Կոչ ենք անում մարդկանց միանալ պայքարին հնարավոր բոլոր ձևերով- գնալով Ամուլսար- Երևանում կառավարության և Շրջակա միջավայրի նախարարության դիմաց պիկետներ անելով- ֆեյսբուքում հանրային պաշտոնյաներին պատասխանատվության կանչելով- ոստիկանության ապօրինությունների ու բռնությունների համար պատասխանատվության ենթարկվելուն հետամուտ լինելով- տեղեկատվություն տարածելով- հնարավոր այլ ձևերով ինքնակազմակերպվելով»։\n"
}