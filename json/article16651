{
    "title": "Թալիբները խնդրել են ՄԱԿ-ին չհեռանալ Աֆղանստանից\r\n |tert.am|",
    "text": "tert.am: «Թալիբան» ծայրահեղական շարժումը խնդրել է ՄԱԿ-ին մնալ Աֆղանստանում և շարունակել հումանիտար գործունեությունը: Ինչպես հաղորդում է «Կոմերսանտ»-ը, այս մասին հայտարարել է երկրում ՄԱԿ-ի հումանիտար հարցերով համակարգող Ռամիզ Ալաքբարովը:Վերջինս ընդգծել է, որ կազմակերպությունը հստակ պայմանավորվածություն չունի թալիբների հետ: Ալաքբարովը հայտնել է, որ ՄԱԿ-ի հումանիտար հարցերով գրասենյակի և «Թալիբանի» միջև գործնական համագործակցությունը շարունակվում է 18 տարի:«Մենք աշխատանքային կապեր ունենք: Նրանք մեզ միշտ վստահեցնում են աջակցության մասին: Նրանք մեզ կրկին աջակցություն են հայտնել և խնդրել են շարունակել հումանիտար գործունեություն իրականացնել»,- ասել է միջազգային կազմակերպության ներկայացուցիչը:\nԱվելի մանրամասն՝  tert.am: \n"
}