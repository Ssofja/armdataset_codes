{
    "title": "Թուրքիայի Սիիրթ նահանգում քուրդ զինյալների հետ բախումներում 2 թուրք հատուկջոկատային է սպանվել |ermenihaber.am|",
    "text": "ermenihaber.am: Հուլիսի 15-ին Թուրքիայի հարավ-արևելյան Սիիրթ (Սղերդ) նահանգի ժանդարմերիայի հրամանատարության կողմից իրականացվող հատուկ օպերացիայի ընթացքում Դեղիրմենթաշը շրջանին հարակից լեռնային տեղանքում ոստիկանական 2 հատուկջոկատային է սպանվել, ևս 2-ը վիրավորվել։\nՆշենք, որ տվյալ օպերացիան իրականացվում է Թուրքիայում ահաբեկչական համարվող «Քուրդիստանի բանվորական կուսակցություն» (PKK-ՔԲԿ) ռազմաքաղաքական կազմակերպության դեմ:\nԹուրքիայի ներքին գործերի նախարարության փոխանցմամբ՝ Սիիրթի նահանգի Փերվարի շրջանում բախում է տեղի ունեցել թուրք ուժայինների և քուրդ զինյալների միջև։ \n"
}