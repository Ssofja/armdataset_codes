{
    "title": "Գերեվարվածների հարազատները փակել էին Շիրակի մարզպետարանի մուտքը\r\n |1lurer.am|",
    "text": "1lurer.am: Շիրակի մարզից գերեվարված կամավորականների հարազատներն այսօր, ի նշան բողոքի, փակել են Շիրակի մարզպետարանի մուտքը՝ հայտարարելով, որ հստակություն են պահանջում՝ երբ կվերադառնան իրենց գերեվարված հարազատները։\nԱյս անգամ ներկա են եղել նաև մայրերը: Նրանք դարձյալ շեշտել են, որ իրենց պայքարն ապաքաղաքական է, հորդորել են չքաղաքականացնել, չեն սատարում ոչ մի քաղաքական ուժի, ընդամենը պահանջում են իրենց զավակներին։ Ցուցարարները հայտարարել են, որ պահանջում են հանդիպում վարչապետ Նիկոլ Փաշինյանի հետ։\nՕրեր առաջ ասուլիսի ժամանակ նրանք պահանջել էին հանդիպում Հայաստանի և Արցախի նախագահների հետ։ Այսօր տեղեկացրել են, որ իրենց այդ հայտարարությանը ո՛չ Արմեն Սարգսյանը, ոչ էլ Արայիկ Հարությունյանը չեն արձագանքել։ \n"
}