{
    "title": "ՇՄ նախարար Ռոմանոս Պետրոսյանն ընդունել է ՀՀ-ում Չեխիայի դեսպանին",
    "text": "Շրջակա միջավայրի նախարար Ռոմանոս Պետրոսյանն այսօր ընդունել է Հայաստանի Հանրապետությունում Չեխիայի Հանրապետության արտակարգ և լիազոր դեսպան Ն․Գ․ պարոն Բեդրիխ Կոպեցկիի գլխավորած պատվիրակությանը։\n \nՈղջունելով հյուրերին՝ նախարար Պետրոսյանը շնորհակալություն հայտնեց հանդիպման նախաձեռնության համար, ապա ընդգծեց, որ շրջակա միջավայրի կառավարման գործում շատ կարևորում է միջազգային գործընկերների, եվրոպական երկրների, մասնավորապես` ԵՄ անդամ երկրների հետ սերտ համագործակցությունը։\n \nՊարոն Բեդրիխ Կոպեցկին վստահեցրեց, որ իրենք լավ գիտեն հայկական կողմի առաջնահերթությունները, ինչպես նաև լավ գիտեն, որ Հայաստանում բնությունն ազգային ինքնության կարևորագույն մաս է կազմում։\n \n \n \n \n \n \n \nՀանդիպման ավարտին նախարարն իր գոհունակությունն հայտնեց համատեղ իրականացվող ծրագրերի որակի վերաբերյալ և Շրջակա միջավայրի նախարարության անունից պատրաստակամություն հայտնեց հետայսու ևս գործընկերային մթնոլորտում ձեռնամուխ լինել երկկողմ ստորագրված հուշագրերից բխող պարտականությունների լիարժեք իրականացմանն ու նոր ծրագրերի մեկնարկին, ինչը հիանալի հիմք կհանդիսանա երկու հանրապետությունների միջև դիվանագիտական, հումանիտար և քաղաքական սերտ համագործակցություն կառուցելու։\n"
}