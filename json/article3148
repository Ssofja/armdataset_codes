{
    "title": "Շուրջ յոթ տասնյակ երկրներ համատեղ հայտարարությամբ հորդորում են մարդկանց՝ Աֆղանստանից ավտանգ հեռանալու հնարավորություն տալ |azatutyun.am|",
    "text": "azatutyun.am: Շուրջ յոթ տասնյակ երկիր, այդ թվում`Եվրամիության անդամ պետությունները, համատեղ հայտարարություն են տարածել` հորդորելով Աֆղանստանից ավտանգ հեռանալու հնարավորություն տալ թե՛ երկի բնակիչներին, թե՛ արտասահմանցիներին:\n«Ճանապարհները, օդակայաններն ու սահմանները պետք է բաց մնան և ապահով: Աֆղանստանի ժողովուրդն անվտանգ ու արժանապատիվ կյանքի իրավունք ունի, իսկ միջազգային հանրությունը պատրաստ է այս հարցում նրանց աջակցել», - ասված է համատեղ փաստաթղթում, որը տարածել է ԱՄՆ պետդեպարտամենտը:\n«Թալիբան» շարժման զինյալները երեկ առանց մարտերի մտան մայրաքաղաք Քաբուլ, գրավեցին նախագահական նստավայրն`իրենց վերահսկողության տակ առնելով ողջ Աֆղանստանը:\nԵրկրի նախագահ Աշրաֆ Գանին լքել է երկիրը, իր խոսքով, արյունահեղությունից խուսափելու համար: Նրա գտնվելու վայրն առայժմ հայտնի չէ: «Թալիբներ»-ը հայտարարում են, թե բանակցություններ են վարում նոր`ժամանակավոր կառավարություն ձևավորելու համար:\nՄայրաքաղաք Քաբուլում պարետային ժամ է հայտարարված:\n"
}