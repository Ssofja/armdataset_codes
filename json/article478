{
    "title": "Սիսիանի բնակելի թաղամասերից մեկի հողամասում գտնվել է 2 ական",
    "text": "Օգոստոսի 24-ին՝ ժամը 07:08-ին, Մարզային ճգնաժամային կառավարման կենտրոն ահազանգ է ստացվել, որ Բակունցի փողոցի շենքերից մեկի հարևանությամբ գտնվող հողամասում զինամթերք է հայտնաբերվել։\nԱԻՆ լրատվական ծառայությունից հայտնում են, որ դեպքի վայր է մեկնել ԱԻՆ ՓԾ Սյունիքի մարզային փրկարարական վարչության հրշեջ-փրկարարական ջոկատից մեկ մարտական հաշվարկ։\nՊարզվել է, որ շենքի հարևանությամբ գտնվող հողամասում գտնվել է երկու ական։\nՓրկարարները սահմանազատել են նշված տարածքը:\nՀերթապահություն է սահմանվել Սիսիանի ոստիկանության բաժնի աշխատակիցների կողմից։\n"
}