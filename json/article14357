{
    "title": "Բելառուսի ԱԳՆ-ն Լատվիայի դեսպանատան ողջ անձնակազմից պահանջել է հեռանալ երկրից\r\n |shantnews.am|",
    "text": "shantnews.am: Բելառուսի արտաքին գործերի նախարարությունը Լատվիայի դեսպանին և այդ երկրի դեսպանության բոլոր աշխատակիցներին առաջարկել է լքել Բելառուսը՝ Ռիգայում Բելառուսի Հանրապետության պետական դրոշի անարգումից հետո: ТАСС գործակալության փոխանցմամբ՝ այս մասին լրագրողներին հայտնել է Բելառուսի արտգործնախարար Վլադիմիր Մակեյը:«Դեսպանին հանձնվել է համապատասխան բողոքի նոտա: Մենք չենք կարող անպատասխան թողնել նման սադրիչ գործողությունները: Հետևաբար, դեսպանին առաջարկվել է 24 ժամվա ընթացքում լքել Բելառուսը։ Ողջ դիվանագիտական և վարչատեխնիկական անձնակազմին նույնպես առաջարկվել է 48 ժամվա ընթացքում լքել Բելառուսը և այստեղ թողնել մեկ վարչական-տեխնիկական աշխատակցի՝ շենքի մասին հոգ տանելու համար», - ասել է Բելառուսի ԱԳՆ ղեկավարը:\n"
}