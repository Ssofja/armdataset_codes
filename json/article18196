{
    "title": "Ղարաբաղում ականի պայթյունի հետեւանքով զոհվել է ռուս զինծառայող\r\n |armtimes.com|",
    "text": "armtimes.com: Լեռնային Ղարաբաղի Շուշի քաղաքի մոտակայքում ռուս սպա է զոհվել՝ ականի պայթյունի հետեւանքով: Տեղեկությունը հայտնում է ՌԴ Պաշտպանության նախարարությունը՝ հստակեցնելով, որ վերջինս Միջազգային հակաականային կենտրոնի ականզերծման խմբի աշխատակից էր:\n«Շուշի քաղաք տանող ճանապարհահատվածի ականազերծման աշխատանքների ժամանակ ականի պայթյուն է տեղի ունեցել: Ծանր վիրավորում է ստացել ռուս զինծառայող, նրան օպերատիվորեն տրամադրվել է բժշկական օգնություն, սակայն հոսպիտալ տեղափոխվելու ճանապարհին նա մահացել է ստացած վնասվածքներից »,-նշված է գերատեսչության հաղորդագրության մեջ:\nՌԴ ՊՆ-ն հավելել է, որ զինծառայողի ընտանիքին կտրամադրվի անհրաժեշտ օգնություն ու հնարավոր աջակցություն:\n"
}