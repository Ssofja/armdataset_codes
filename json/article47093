{
    "title": "Նախագիծը քննարկվել է Տիգրան Ավինյանի հետ. փոփոխությունները կներկայացվեն այսօր. ԱԺ փոխնախագահ |aysor.am|",
    "text": "aysor.am: Այսօր նորից ՀՀ արդարադատության նախարար Ռուստամ Բադասյանը ԱԺ-ում ներկայացնում է երեկ առաջին ընթերցմամբ ընդունված նախագիծը, որով կառավարությունը բացառապես համաճարակի հետևանքով և բացառապես արտակարգ դրության պայմաններում ստանում է իրավունք բջջային օպերատորների տվյալների բազաներում արդեն իսկ առկա հեռախոսազանգերի ու անձի տեղակայման վերաբերյալ տեղեկությունների մշակման միջոցով բացահայտել հաստատված վարակակրի շփման շրջանակը, ֆեյսբուքյան իր էջում գրել է ԱԺ փոխնախագահ Լենա Նազարյանը:\n«Երեկ նիստից հետո նախագիծը պարետ Տիգրան Ավինյանի մասնակցությամբ քննարկվեց Իմ Քայլը խմբակցությունում, և՛ ԱԺ պետաիրավական մշտական հանձնաժողովում: Փոփոխությունները կներկայացվեն այսօրվա նիստի ընթացքում», - գրել է նա:\n"
}