{
    "title": "ԱՄՆ-ն եւ Ռուսաստանը ցանկանում են թուլացնել ԵՄ-ը. եվրոպաշտոնյա |news.am|",
    "text": "news.am: Առաջին անգամ տեսնում ենք, որ ԱՄՆ-ի եւ Ռուսաստանի նախագահներն ընդհանուր հայացքներ ունեն. նրանք ցանկանում են թուլացնել Եվրոպական միությունը: Այս մասին CNBC-ի հետ զրույցում ասել է Եվրոպական հանձնաժողովի փոխնախագահ Յուրկի Կատայնենը: «ԱՄՆ-ը, Ռուսաստանն ու Չինաստանը մեզ մարտահրավեր են նետել: Պատմության մեջ առաջին անգամ տեսնում ենք, որ ԱՄՆ-ն եւ Ռուսաստանն ընդհանուր հայացքներ ունեն Եվրոպայի հարցում: Նրանք կարծում են՝ որքան Եվրոպան թույլ լինի, այնքան ավելի լավ կլինի իրենց համար, սակայն դա սխալ է»,- ասել է նա:\nԿատայնենի խոսքով՝ Ռուսաստանը պատասխանատվություն է կրում որոշ պոպուլիստական կուսակցություններին աջակցելու համար: Դրանք, եվրոպաշտոնյայի խոսքով, ցնցում են ԵՄ-ն եւ ներքին խնդիր են:«Այդ կուսակցությունները, որոնք կապ ունեն նախագահ Պուտինի հետ, ցանկանում են թուլացնել եւ պառակտել ԵՄ-ը: Այդպիսով, Ռուսաստանն ակնհայտորեն ֆինանսավորում է այդ կուսակցություններն ու միջամտում մեր ժողովրդավարական գործընթացներին, օրինակ, հանրաքվեներին կամ ազգային ընտրություններին»,- հավելել է եվրոպաշտոնյան:Հիշեցնենք, որ Ավստրիայում եվրոպական ընտրություններն անցան սկանդալով: Երկրի փոխվարչապետ Հայնց Քրիստիան Շտրախը ստիվպած էր հրաժարական տալ ռուսաստանցի հարուստ կնոջ հեջ հանցավոր կապի մեջ մեղադրանքից հետո:Հասարակական կարծիքի հարցումները ցոյց են տալիս, որ այս շաբաթ ընտրություններից հետո ազգային կուսակցությունները կարող են Եվրոպական խորհրդարանում ստանալ տեղերի մինչեւ 30%-ը:\n"
}