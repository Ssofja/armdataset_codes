{
    "title": "ԻՀԱԿ-ի տնօրենի պաշտոնակատարն անդրադարձել է իր անձի շուրջ բարձրացած աղմուկին |armenpress.am|",
    "text": "armenpress.am:  Ինֆեկցիոն հիվանդությունների ազգային կենտրոնի տնօրենի պաշտոնակատար Հովհաննես Մադոյանն անդրադարձել է իր անձի շուրջ բարձրացած աղմուկին:\nԱսուլիսի ժամանակ Մադոյանն ասաց, որ իր կենսագրությունը բավականին թափանցիկ է և իր բոլոր աշխատատեղերի և ժամկետների մասին ինֆորմացիան հասանելի է «Ֆեյսբուքի» իր էջում:\n«Չէի ցանկանա խոսել այդ աղմուկի մասին, քանի որ աղմուկ բարձրացնողը ցանկացած պարագայում կբարձրացնի: Իմ կենսագրությունը բավականին թափանցիկ է: Ես կասեմ, որ պատահական մարդ չեմ այս ոլորտում, իսկ «Նորք» ինֆեկցիոն կլինիկական հիվանդանոցի աշխատողներն բժշկի վայել են պահել իրենց, միանգամից դրսևորվել են աշխատանքային հարաբերություններ»,- նշեց Մադոյանը։\nՆրա խոսքով՝ հենց առաջին րոպեից «Նորք» ԻԿՀ-ի բժիշկների հետ սկսել են քննարկել, թե ինչպես պետք է ծավալեն աշխատանքները:\n"
}