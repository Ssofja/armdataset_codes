{
    "title": "Ամուլսարի պաշտպանները կառավարության շենքի դիմաց կարգախոսներ են հնչեցնում եւ թմբկահարում |news.am|",
    "text": "news.am: Երեւանում ընթացող հանուն Ամուլսարի ակցիայի մասնակիցները կառավարության շենքի դիմաց կարգախոսներ են հնչեցնում եւ թմբկահարում:\nԲազմամարդ երթը սկսվել է կառավարության շենքից եւ անցել Երեւանի փոքր կենտրոնով: Երթին մասնակցում են բնապահպաններ, ակտիվիստներ, կուսակցությունների եւ քաղաքացիական հանրության ներկայացուցիչներ:\nԱկցիայի մասնակիցները կատարել են «Հեյ ջան, Հայաստան» երգը՝ «Հայաստան» բառը փոխարինելով «Ամուլսար» բառով:\n«Լիդիան, Լիդիան, հեռացիր, Ամուլսարը մոռացիր»,- երգում են ակցիայի մասնակիցները:\nԱկցիայի խաղաղ տրամադրված մասնակիցները ազգային երգեր են երգում՝ երգերի բառերը փոխարինելով «Ամուլսար» ու «Ջերմուկ» բառերով:\n"
}