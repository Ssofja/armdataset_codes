{
    "title": "Եվրամիությունը երկարացրել է պատժամիջոցների ժամկետը Հյուսիսային Կորեայի դեմ  |news.am|",
    "text": "news.am: Եվրոպական միությունը երկարացրել է Հյուսիսային Կորեայի ֆիզիկական եւ իրավաբանական անձանց դեմ մտցված պատժամիջոցների գործողության ժամկետը, ասվում է ԵՄ Խորհրդի մամլո ամփոփագրում, տեղեկացնում է ՌԻԱ «Նովոստի»-ն։\nԻնչպես նշվում է փաստաթղթում, ԵՄ Խորհուրդը վերանայել է սեփական պատժացանկն այն անձանց դեմ, որոնց ակտիվները սառեցվել են եւ սահմանափակվել է տեղաշարժի իրավունքը։ ԵՄ պատժամիջոցները, որոնք մտցվել են անհատական կարգով, գործում են 57 մարդու եւ ինը իրավաբանական անձանց դեմ։\nԵՄ պատժացանկում կան նաեւ 80 ֆիզիկական եւ 75 իրավաբանական անձինք, որոնք հիշատակված են ՄԱԿ Անվտանգության խորհրդի բանաձեւերում։\nՊատժամիջոցները մտցվել են Հյուսիսային Կորեայի միջուկային զենքի եւ բալիստիկ հրթիռներ ստեղծելու գործունեության հետ կապված։\n"
}