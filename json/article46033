{
    "title": "Վրաստան-Թուրքիա սահմանի Սարփի անցակետը կփակվի |aliq.ge|",
    "text": "aliq.ge: Վրաստանի և Թուրքիայի կառավարությունների համատեղ որոշմամբ, կորոնավիրուսի տարածումը կանխարգելելու նպատակով, Սարփիի անցակետը ժամանակավորապես կփակվի:\nՎրաստանի կառավարության մամուլի ծառայության տեղեկատվությամբ, նշված սահամնափակումը չի վերաբերում բեռնափոխադրումներին:\nՀատկանշական է, որ Թուրքիայի հետ օդային ելումուտը սովորական ռեժիմով կշարունակվի, ինչպես նաև սովորական աշխատանքը կշարունակվի Վալեի և Կարծախի անցակետերում:\nՀիշեցնենք,  որ Վրաստանը փակել է ավիահաղորդակցությունն Իրանի, Չինաստանի, Իտալիայի, Հայաստանի, Ադրբեջանի հետ: Ֆրանսիայից, Գերմանիայից, Իսպանիայից, Ավստրիայից ժամանած քաղաքացիները պետք է 14-օրյա կարանտին անցնեն, կամ ներկայացնեն կորոնավիրուսով վարակված չլինելու մասին տեղեկանք:\n"
}