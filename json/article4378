{
    "title": "2021-ին Թբիլիսին կլինի աշխարհի գրքի մայրաքաղաքը. UNESCO |aliq.ge|",
    "text": "aliq.ge: UNESCO-ի որոշմամբ, 2021 թվականի աշխարհի գրքի մայրաքաղաքը կլինի Թբիլիսին: Այս մասին հայտարարել է կազմակերպության գլխավոր տնօրեն Օդրի Ազուլայը: Նրա խոսքով համապատասխան որոշումը կայացվել է աշխարհի գրքի մայրաքաղաքի խորհրդատուների խորհրդի հիման վրա:\nԾրագիրն իր մեջ ներառում է մի քանի կարևոր միջոցառում՝ կկառուցվեն գրադարաններ, երեխաների համար կանցկացվի գրքի փառատոն, կներկայացվի թվային ծրագրեր գրքերը խաղեր դարձնելու համար և այլն: Միջոցառումների նպատակը ընթերցանության խթանումն ու գրքերը հասանելի դարձնելն է բոլոր սոցիալական խավերի համար:\nԻնչպես հայտնել են քաղաքապետարանից, նախորդ տարվա վիճակագրության համաձայն՝ աշխարհի գրքի մայրաքաղաք են այցելում 500 000-ից 1 000 000 զբոսաշրջիկ:\nԱշխարհի գրքի մայրաքաղաքի կոչումը ՅՈՒՆԵՍԿՕ-ն շնորհում է 2001 թվականից սկսած:\n"
}