{
    "title": "Իրանում արտակարգ դրությունը կպահպանվի առնվազն մինչև 2021 թվականի հունվարի վերջը |azatutyun.am|",
    "text": "azatutyun.am: Իրանի նախագահ Հասան Ռոհանին այսօր հայտնել է, որ կորոնավիրուսի համավարակի պատճառով երկրում մտցված արտակարգ դրությունը պահպանվելու է առնվազն մինչև 2021 թվականի հունվարի վերջը։\n«Մենք 6 ամիս այս իրավիճակում ենք և պետք է պատրաստվենք նվազագույնը մնալ ևս 6 ամիս»,- գրել է Ռոհանին իր կայքում։\nՆա ասել է, որ հանրային առողջապահական ոլորտում առկա սահմանափակումների որևէ մեղմացում դեռևս չի պլանավորվում` նշելով, որ պետք է գտնել նորմալ պայմանների ու սահմանափակումների միջին ճանապարհը։\nՎերջին ամիսներին Իրանը թուլացրել էր սահմանափակումները, ինչը հանգեցրել է կորոնավիրուսի դեպքերի աճին, օրական գրանցվող մահվան դեպքերը հասել էր 200-ի։\n"
}