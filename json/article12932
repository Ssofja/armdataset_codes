{
    "title": "Կոլեսնիկովային մեղադրանք է առաջադրվել Բելառուսի ազգային անվտանգությանը վնաս հասցնելուն ուղղված գործողությունների կոչ անելու հոդվածով |azatutyun.am|",
    "text": "\nԲելառուսի ընդդիմության համակարգող խորհրդի նախագահության անդամ Մարիա Կոլեսնիկովային մեղադրանք է առաջադրվել երկրի ազգային անվտանգությանը վնաս հասցնելուն ուղղված գործողությունների կոչ անելու հոդվածով: Այս մասին երեկ հայտարարել է Բելառուսի քննչական կոմիտեն՝ չմանրամասնելով, թե կոնկրետ ինչ գործողությունների կոչ է արել Կոլեսնիկովան:\nՏվյալ հոդվածով նախատեսված է 2-ից մինչև 5 տարվա ազատազրկում:\nԱվելի վաղ ՝ սեպտեմբերի 9-ին, Կոլեսնիկովայի փաստաբանը հայտնել էր, որ իր պաշտպանյալին կասկածում են իշխանությունը զավթելու փորձի մեջ:\nՄարիա Կոլեսնիկովայի կալանավորման մասին հայտնի դարձավ սեպտեմբերի 8-ին: Դրանից մեկ օր առաջ նրան առևանգել էին Մինսկի կենտրոնում և ստիպել մեկնել Ուկրաինա, բայց Կոլեսնիկովան սահմանին պատռել էր անձնագիրը և մնացել Բելառուսում:\n\n"
}