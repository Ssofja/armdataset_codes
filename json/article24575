{
    "title": "«Ամուլսարում փորձագետները Լիդիանի մեքենաներով էին». Ամուլսարի պաշտպաններին հրավիրել են ՔԿ |news.am|",
    "text": "news.am։ Ամուլսարի պաշտպաններից 7 հոգի պատրաստվում են համագործակցել ՀՀ քննչական կոմիտեի հետ, նրանք հուլիսի 19-ին հանդիպելու են Քննչական կոմիտեի անդամների հետ։ Այս մասին այսօր՝ հուլիսի 16-ին, - ասաց Շիրակ Բունիաթյանը։\n«Մեզ քննչականից հրավիրել են համագործակցելու։ Մենք լիքը փաստեր ու բողոքներ ունենք, որն էլ ներառված չի եղել քննչական այդ գործի շրջանակներում։ Մեզ ասել են, եթե ցանկություն ունեք համագործակցելու, եւ գործին օգնող տվյալներ ունեք, ապա կարող եք գալ, եւ մենք կքննարկենք։ Այնուհետեւ մենք էլ որոշում կկայացնենք ջերմուկցիների հետ, թո՞ւյլ ենք տալիս մտնել փորձագետներին, թե՝ ոչ»,- ասաց Ամուլսարի պաշտպանը։Նա պատմեց, որ հուլիսի 13-ին, տեղական փորձագետները եւ Լիդիանի աշխատակիցները Վայոց ձորի ոստիկանական ուժով փորձել են մտնել Ամուլսարի տարածք։\nՀայտնեց նաեւ, որ փորձագետները եղել են «Լիդիան Արմենիա» ընկերության մեքենաներով, որը բնակիչների եւ պաշտպանների մոտ կասկածի առիթ է տվել. «Մենք ասացինք, որ Լիդիանի աշխատակիցները եթե չգան, թույլ կտանք։ Իրենք այդ աշխատակիցների գալը հիմնավորեցին որպես՝ տարածքին ծանոթ մարդ։ Մենք ասեցինք, որ չենք վստահում Լիդիանին եւ շատ հավանական է, որ իրենք սխալ տեղ տանեն, եւ ուզում ենք, որ բնակիչներից էլ գնան իրենց հետ։ Այդ տարբերակն էլ չընդունեցին ու սկսեցին մարդկանց քաշքշել եւ բերման ենթարկել»։\nԱվելի վաղ Շիրակ Բունիաթյանը հայտնել էր, որ Ամուլսարում իրավիճակը «թեժ» էր. «Անցյալ տարի, հենց այս օրերին տեսչական մարմնի կողմից փորձաքննության ժամանակ հայտնաբերվեց, որ ԱՄՈՒԼՍԱՐԻ տարածքում տեղի է ունեցել ապօրինի ընդերքօգտագործման դեպք։ Շուրջ մեկ տարի գոնե անրության լայն շերտերի համար չկար հասանելի տեղեկություն այդ գործի առիթով։\nՔննչական Կոմիտեն իր կողմից հրավիրված տեղական փորձագետներ եւ Լիդիանի աշխատակիցներ Վայոց ձորի ողջ ոստիկանական ուժը հավաքել եկել էին որպեսզի ներս մտնեն տարածք։ Հենց առաջին իսկ վարկյանից ոստիկանները ցուցաբերել են ագրեսիվ եւ անհանդուրժող վարքագիծ այդտեղ հավաքված բնակչության նկատմամբ։\nԱվելին՝ news.am-ում\n"
}