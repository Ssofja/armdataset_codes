{
    "title": "Արմեն Գրիգորյանի, Հրանտ Թոխատյանի և Մհեր Մկրտչյանի նախաձեռնությամբ վաղը Ազատության հրապարակից մեկնարկում է միաբանության երթ",
    "text": "Կինոպրոդյուսեր Արմեն Գրիգորյանը, դերասան Հրանտ Թոխատյանը և ռեժիսոր Մհեր Մկրտչյանը միաբանության կոչ են հղել:\n«Սիրելի՛ հայրենակիցներ:\nՍա միաբանության կոչ է:\nՍտացվել է այնպես, որ ՀՀ-ում չկա իշխանություն:\nՉկա որևէ պետական պատկան մարմին, որը համակարգված և պատասխանատու կերպով կզբաղվի արցախյան պատերազմում անհետ կորած և գերեվարված զինվորներին տուն վերադարձնելու և զոհված զինվորների աճյունները արժանավայել հողին հանձնելու գործընթացներով:\nՄենք գիտակցում ենք, որ ճակատագրական այս հարցի լուծման համար թանկ է ամեն րոպեն:\nՄենք գիտակցում ենք նաև, որ այս խնդրի հանգուցալուծումը կախված է ամեն հայից՝ անկախ նրա բնակության վայրից:\nԱյդ իսկ պատճառով, մենք հայտարարում ենք.\nվաղը, կիրակի օրը, նոյեմբերի 29-ին` ժ. 12:00-ին, Ազատության հրապարակից մեկնարկում է միաբանության երթ, որի նպատակն է աջակցել մեր զինվորների և զինծառայողների հարազատներին և մեր ձայնը հասցնել միջազգային բոլոր հեղինակավոր կառույցներին:\nԿոչ ենք անում բոլոր մեր այն սրտացավ հայրենակիցներին՝ անկախ քաղաքական նախասիրությունից, ովքեր ցանկանում են իրենց մասնակցությունն ունենալ այս կարևորագույն հարցի լուծմանը, միացե՛ք մեզ.\nԵվ այսպես.\n1. Երթի մասնակիցների հավաքը՝ 11:45-ին Ազատության հրապարակում\n2. 12:00՝ երթի մեկնարկը\n3. Երթուղի՝ Ազատության հրապարակ - ՌԴ դեսպանատուն\nՀետագա բոլոր գործողությունների ու երթուղիների մասին կտեղեկանաք մեր ֆեյսբուքյան էջերից:\nՀ.Գ. Խնդրում ենք երթին ներկայանալ միայն մեր զոհված և անհետ կորած հայրենակիցների նկարներով, տղաների անվտագության նկատառումներից ելնելով ՝բացառելով գերեվարվածների նկարների առկայությունը»:\n"
}