{
    "title": "Երևանի ավագանին նոր անդամ ունի |1lurer.am|",
    "text": "1lurer.am: Երևանի քաղաքապետարանում մեկնարկել է ավագանու 6-րդ նստաշրջանի 3-րդ նիստը: Նիստին ներկա է ավագանու 38 անդամ: \nՄինչ օրակարգին անդրադառնալը Երևանի քաղաքապետ Հայկ Մարությանը տեղեկացրեց, որ «Իմ քայլը» կուսակցությունների դաշինքի Երևան քաղաքի ընտրական ցուցակով ընտրված Երևանի ավագանու անդամ Դավիթ Խաչատրյանը դիմում է ներկայացրել ավագանու անդամի լիազորությունները դադարեցնելու մասին: \nԴավիթ Խաչատրյանի մանդատը տրվել է «Իմ քայլը» կուսակցությունների դաշինքի ընտրական ցուցակի հերթական, հաջորդ թեկնածու Աննա Պապյանին: \nԱննա Պապյանը չէր ներկայացել ավագանու նիստին: \n«Շնորհավորում ենք Աննա Պապյանին, համենայն դեպս»,- ասաց Մարությանը:\n"
}