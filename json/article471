{
    "title": "Ուկրաինայի գերագույն ռադան ուկրաիներենը միակ պետական լեզու հռչակելու մասին օրենք է ընդունել |tert.am|",
    "text": "tert.am: Ուկրաինայի գերագույն ռադան օրենք է ընդունել, որի համաձայն ուկրաիներենը երկրի միակ պետական լեզու է հռչակվում, գրում է РИА Новости-ն:\nՕրենքին կողմ է քվեարկել 278 պատգամավոր, ընդ որում՝ քվորումը 226-ն է եղել: Այժմ փաստաթուղթը պետք է ներկայացվի երկրի նախագահի ստորագրմանը:\nՕրենքը պահանջում է, որ Ուկրաինայի քաղաքացիները կյանքի բոլոր՝ պետական, կրթական, առողջապահական, ծառայությունների և այլ ոլորտներում օգտագործեն բացառապես ազգային լեզուն: Բացառությունները կվերաբերեն միայն անձնական շփմանը և կրոնական ծեսերին:\n"
}