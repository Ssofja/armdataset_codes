{
    "title": "«Մեր շուկաներում այլևս խտրականություն չի լինի»․ Մոսկվայի «Ֆուդ Սիթի»-ի սեփականատերերը հայտարարություն են տարածել |factor.am|",
    "text": "factor.am: Մոսկվայի «Ֆուդ Սիթի» մեծածախ առևտրի շուկայի սեփականատերերը հայտարարություն են տարածել, որում անդրադառնում են վերջին շրջանում հայ-ադրբեջանական լարվածությանը։ Այս մասին տեղեկանում ենք Ռուսաստանում հայերի միության ֆեյսբուքյան էջից։\n«Կիևյան հրապարակ» («Киевская площадь») ընկերությունների խմբի բաժնետերերը, որոնց պատկանում է Մոսկվայի «Ֆուդ Սիթի» առևտրի շուկան, հայտարարության մեջ նշել են, որ իրենց շուկաներում այլևս խտրականություն չի լինի։\n««Կիևյան հրապարակ»-ի բաժնետերերը և ղեկավարները մտադիր են շարունակել հավատարիմ մնալ հավասարության սկզբունքներին խմբի բոլոր օբյեկտներում՝ անկախ ազգությունից, հատուկ ուշադրություն դարձնելով հարմարավետ և անվտանգ պայմանների ստեղծմանը բոլոր նրանց համար, ովքեր մեր հաստատություններում են աշխատում»,- ասվում է հայտարարությունում։\nԴրանում ներկայացված են կետեր, որոնց հատուկ ուշադրություն է դարձվելու․ «Ռուսաստանի օրենսդրությանը հետևելը բացարձակ առաջնահերթություն է։ Ընկերությունը հոգ է տանում սպառողների, գործընկերների և վարձակալների շահերի մասին՝ անկախ նրանց ազգային պատկանելությունից կամ կրոնից»։\n"
}