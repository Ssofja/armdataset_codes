{
    "title": "4 նոր դեպք, 2 ապաքինված. Կորոնավիրուսը Վրաստանում |aliq.ge|",
    "text": "aliq.ge: Վրաստանում վերջին 24 ժամվա ընթացքում լաբորատոր կերպով հաստատվել է կորոնավիրուսի 4 նոր դեպք: 2 վարակակիր ապաքինվել ու դուրս է գրվել: StopCov հատուկ կայքը տեղեկացնում է, որ փետրվարի 16-ից հուլիսի 17-ը երկրում հաստատված ընդհանուր դեպքերի քանակը 1 010 է:\nԵվս 31 քաղաքացի արտերկրից է վերադարձել բուժման, որոնցից 28-ը Աֆղանստանից, նրանք բոլորը զինվորականներ են, խաղաղապահ առաքելության անդամներ, բուժումն ընթանում է Գորիի հոսպիտալում, բոլորի վիճակը գնահատվում է բավարար:\nԵրկրում առողջացածների ընդհանուր թիվը 885 է, մահվան դեպքերը 15-ն են:\nՔովիդ կենտրոններում 138 մարդ է, կարանտինում` 5 640, ստացիոնարում` 244:\nԸստ Վրաստանի հիվանդությունների կանխարգելման և հանրային առողջության ազգային կենտրոնի տվյալների` հուլիսի 16-ի դրությամբ PCR թեստավորում է անցել  159.600  մարդ, թեստերի ընդհանուր քանակը` 164.300:\n"
}