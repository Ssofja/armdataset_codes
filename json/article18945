{
    "title": "ՀՀ ՊՆ զինծառայողների  սոցիալական պաշտպանության վարչությունը վերակազմավորվել է․ ՀՀ ՊՆ",
    "text": "ՀՀ ՊՆ զինծառայողների սոցիալական պաշտպանության վարչությունը վերակազմավորվել է։ Այս մասին հայտարարություն է տարածել ՀՀ ՊՆ-ն։ Հայտարարության մեջ մասնավորապես ասվում է․\n«ՀՀ ՊՆ զինծառայողների սոցիալական պաշտպանության վարչությունը վերակազմավորվել է ՀՀ ՊՆ զինծառայողների առողջապահական, սոցիալական պաշտպանության եւ վետերանների հարցերով գլխավոր վարչության, որն իր գործունեությունը ծավալում է ք. Երեւան, Բաբայան 4 հասցեում:\nՊՆ ԶԱՍՊ եւ ՎՀ ԳՎ քաղաքացիները կարող են դիմել աշխատանքային օրերին, ժամը 09:00-ից 18:00-ն (ընդմիջում՝ 13:00-14:00):\nՍոցիալական եւ առողջապահական երաշխիքների եւ արտոնությունների, դրանք ստանալու կարգի եւ անհրաժեշտ փաստաթղթերի մասին տեղեկատվություն ստանալու, սոցիալ-իրավական խորհրդատվության, ինչպես նաեւ դիմում-բողոքների եւ առաջարկությունների համար անհրաժեշտ է դիմել Սոցիալ-իրավական աջակցության եւ խորհրդատվության բաժին, որը մեկ պատուհանի սկզբունքով գործում է Գլխավոր վարչության առաջին հարկում (մուտքը՝ աջ կողմից):\nՊետ՝ գ-տ Մ. Մկրտչյան, hեռ.՝ (010) 28-10-80, էլ. փոստ՝ [email protected]\nԶոհված (մահացած) զինծառայողների ընտանիքների անդամներին եւ զինհաշմանդամներին օրենքով սահմանված փոխհատուցումների, աջակցության գումարների, օրենքով սահմանված դեպքերում տարեկան մեկ անգամ միանվագ դրամական օգնությունների, մարտական գործողությունների մասնակցի կարգավիճակը հավաստող վկայականի եւ տեղեկանքների, Զինծառայողների ապահովագրության հիմնադրամի շահառու հանդիսանալու կարգավիճակի որոշման եւ հատուցման գումարների ստացման գործընթացին առնչվող հարցերի դեպքում դիմել Սոցիալական ապահովության երաշխիքների եւ արտոնությունների իրավունքների տրամադրման բաժին:\nՊետ՝ Ա. Հովսեփյան, հեռ.՝ 010-20-09-51; էլ. փոստ՝ [email protected]\nԵրկարամյա ծառայության, հաշմանդամության եւ կերակրողին կորցնելու դեպքում զինվորական կենսաթոշակների, պարգեւավճարների նշանակման, վերահաշվարկման, կենսաթոշակառուի մահվան դեպքում` ընտանիքին թաղման նպաստի վճարման, կենսաթոշակի տեսակի եւ չափի վերաբերյալ տեղեկանքների, կենսաթոշակառուի վկայականների տրամադրման եւ կենսաթոշակային ոլորտին առնչվող այլ հարցերով դիմել Կենսաթոշակային ապահովման բաժին:\nՊետ՝ Ա. Պետրոսյան, հեռ.՝ 010-28-74-43, էլ. փոստ՝ [email protected]\nԲնակարանի գնման վկայագրերի տրամադրման, անհատույց սեփականության իրավունքով բնակարանների տրամադրման գործընթացի կազմակերպման, մատչելի եւ արտոնյալ պայմաններով երկարաժամկետ հիփոթեքային վարկավորման ծրագրին եւ բնակարանային ապահովման ոլորտին առչվող այլ հարցերով դիմել Բնակարանային պայմանների բարելավման բաժին:\nՊետ՝ Վ. Հարությունյան, հեռ.՝ 010-28-74-41, էլ. փոստի հասցե՝ [email protected]; [email protected]\nՈւշադրություն\nՀակահամաճարակային անվտանգության կանոնների պահպանման նպատակով, հերթերից եւ կուտակումներից խուսափելու համար, խնդրում ենք նախքան ՀՀ ՊՆ զինծառայողների առողջապահական, սոցիալական պաշտպանության եւ վետերանների հարցերով գլխավոր վարչություն այցելելը զանգահարել նշված հեռախոսահամարներով եւ ձեռք բերել պայմանավորվածություն այցի օրվա եւ ժամի մասին: Այցելելիս կրել դիմակ եւ պահպանել սոցիալական հեռավորություն»։\n"
}