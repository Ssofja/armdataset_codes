{
    "title": "Կստեղծվի հակակոռուպցիոն դատարան. ԱԺ-ն ընդունեց օրինագիծը |armenpress.am|",
    "text": "armenpress.am: ՀՀ ազգային ժողովը երկրորդ ընթերցմամբ ընդունեց հակակոռուպցիոն դատարան ստեղծելու մասին՝ կառավարության ներկայացրած օրենքների նախագծերի փաթեթը:\n«Հայաստանի Հանրապետության դատական օրենսգիրք» սահմանադրական օրենքում փոփոխություններ և լրացումներ կատարելու մասին և կից ներկայացված օրենքների նախագծերի փաթեթը ԱԺ նիստում քվեարկությամբ ստացավ 80 «կողմ», 33 «դեմ» և 1 «ձեռնպահ» ձայներ:\nՆախագծով սահմանվել է նաև հակակոռուպցիոն դատարանի դատավորների թվակազմը, սահմանվել, որ հակակոռուպցիոն դատարանը գործում է առնվազն 15 դատավորի թվակազմով, որոնցից առնվազն 10-ը պետք է լինեն կոռուպցիոն հանցագործությունների քննության գործերով մասնագիտացմամբ, իսկ առնվազն 5-ը՝ հակակոռուպցիոն քաղաքացիական գործերով մասնագիտացմամբ դատավորներ:\nՀակակոռուպցիոն դատարանում տեղի է ունենալու կոռուպցիոն բնույթի բոլոր հանցագործությունների դատական քննությունը, քննվելու են պետության գույքային և ոչ գույքային շահերի հետ կապված հայցերը, ապօրինի ծագում ունեցող գույքի բռնագանձման մասով ներկայացված հայցերը:\n"
}