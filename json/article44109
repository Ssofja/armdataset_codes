{
    "title": "Դ․ Անանյանի և ԻԻՀ մաքսային ծառայության ղեկավարի միջև պայմանավորվածություն է ձեռքբերվել վերացնել սահմանային անցակետի աշխատանքներում առկա խոչընդոտները",
    "text": "Մայիսի 13-ին ՀՀ Պետական եկամուտների կոմիտեի նախագահ Դավիթ Անանյանը տեսակոնֆերանսի միջոցով ԻԻՀ մաքսային ծառայության ղեկավար Մեհդի Միրաշրաֆի հետ քննարկել է երկկողմ համագործակցությանը, այդ թվում՝ Մեղրի-Նորդուզ սահմանային անցակետին վերաբերող մի շարք հարցեր: Այս մասին հայտնում է Իրանում ՀՀ դեսպանությունը։Կողմերը պայմանավորվածություն են ձեռքբերել, պահպանելով առողջապահական բոլոր նորմերը, վերացնել սահմանային անցակետի աշխատանքներում առկա խոչընդոտները և հնարավորինս կարճ ժամկետում վերականգնել երկկողմ առևտրաշրջանառության ծավալների՝ նախահամաճարակային շրջանի մակարդակը:\n"
}