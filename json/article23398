{
    "title": "Մի քանի անձ ձերբակալվել է զինծառայությունից ազատելու գործընթացը կազմակերպելու, կաշառք տալուն օժանդակելու, կաշառք տալու կասկածանքով",
    "text": "ՀՀ քննչական կոմիտեի զինվորական քննչական գլխավոր վարչության հատկապես կարևոր գործերի քննության վարչության վարույթում քննվող քրեական գործով, այն է՝ 2020 թվականի 2-րդ զորակոչի ընթացքում բժշկական կեղծ ախտորոշումներ ձևակերպելու և այլ եղանակներով զորակոչիկներին պարտադիր ժամկետային զինվորական ծառայությունից ազատելու կամ նախազորակոչիկներին տարկետումներ տրամադրելու գործընթացը կազմակերպելու, առանձնապես խոշոր չափերով կաշառք տալուն օժանդակելու կասկածանքով՝ ՀՀ քրեական օրենսգրքի 38-312-րդ հոդվածի  3-րդ մասի 1-ին կետով նախատեսված հանցագործություն կատարելու համար, ձերբակալվել է երկու անձ:\nԵվս մեկ անձ ձերբակալվել է՝ ՀՀ  քրեական օրենսգրքի 312-րդ հոդվածի  3-րդ մասի 1-ին կետով նախատեսված հանցագործություն կատարելու՝ առանձնապես խոշոր չափերով կաշառք տալու կասկածանքով:\nՔրեական գործով նախաքննությունը շարունակվում է:\n"
}