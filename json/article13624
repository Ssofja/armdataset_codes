{
    "title": "ԱՄՆ Ներկայացուցիչների տունը Վրաստանի համար 132 մլն դոլարի օգնություն հաստատեց, որի մի մասը կարող է սառեցվել |azatutyun.am|",
    "text": "azatutyun.am: ԱՄՆ Կոնգրեսի Ներկայացուցիչների տունը հաստատել է Պետդեպարտամենտի և արտաքին հատկացումների՝ հաջորդ տարվա ֆինանսական փաստաթուղթը, որով նախատեսվում է Վրաստանին առնվազն 132 միլիոն դոլար տրամադրել՝ որպես օգնություն։\nՄիաժամանակ, փաստաթղթում նշվում է, որ Վաշինգտոնը կարող է սառեցնել այդ գումարի 15 տոկոսը, եթե պետքարտուղար Մայք Փոմփեոն գտնի, որ Վրաստանը բավարար քայլեր չի ձեռնարկում ժողովրդավարության ամրապնդման և կառավարությունում կոռուպցիայի դեմ պայքարի, օրենքի գերակայությունը երաշխավորելու ուղղությամբ։\nՀիշեցնենք՝ արտաքին հատկացումների ակտում փոփոխությունները, որոնք կարող են հանգեցնել Վրաստանի ֆինանսավորման կրճատման մոտ 20 միլիոն դոլարով, նախաձեռնել էին Ներկայացուցիչների տան մի խումբ կոնգրեսականներ:\nՎրաստանի ընդդիմությունն ամերիկյան ֆինանսավորման հնարավոր կրճատման համար մեղադրում է իշխանությանը։\n"
}