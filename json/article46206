{
    "title": "«Հաղթանակ» զբոսայգում տոնական միջոցառում է կայացել. Հետեւել են Դավիթ Տոնոյանն ու Արտակ Դավթյանը",
    "text": "Մայիսի 9-ին ՀՀ պաշտպանության նախարար Դավիթ Տոնոյանը եւ ՀՀ զինված ուժերի գլխավոր շտաբի պետ Արտակ Դավթյանը մասնակցել են «Հաղթանակ» զբոսայգում Հաղթանակի եւ խաղաղության օրվա առթիվ կազմակերպված տոնական միջոցառմանը: Այս մասին տեղեկացնում է ՊՆ-ն։\nՀայրենական մեծ պատերազմում տարած հաղթանակի եւ Շուշիի ազատագրման տարեդարձերի կապակցությամբ Դավիթ Տոնոյանը եւ Արտակ Դավթյանը հարգանքի ու երախտագիտության տուրք են մատուցել հայրենիքի պաշտպանության եւ խաղաղության համար իրենց կյանքը զոհաբերած հերոսների հիշատակին, պատերազմի վետերանների հետ ծաղիկներ խոնարհել «Մայր Հայաստան» հուշահամալիրի անմար կրակի մոտ:\nՊաշտպանության նախարարը եւ ԶՈՒ ԳՇ պետը վետերանների հետ միասին հետեւել են ռազմական ինքնաթիռների օդային շքերթին՝ նվիրված Հայրենական մեծ պատերազմում տարած հաղթանակի 75-ամյակին:\n"
}