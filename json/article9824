{
    "title": "ՄԻԵԴ-ն որոշում է ընդունել Աբովյանի գաղութի պետի նախկին տեղակալի գործով |news.am|",
    "text": "news.am: Մարդու իրավունքների եվրոպական դատարանը որոշում է ընդունել Հայաստանի քաղաքացի Կարինե Համբարձումյանի գործով, որը կաշառք վերցնելու համար դատապարտվել էր 9 տարվա ազատազրկման:\nԴատարանը որոշել է, որ Հայաստանը պետք է հայցվորին 1200 եվրո վճարի որպես բարոյական փոխհատուցում, քանի որ տեղ է գտել Մարդու իրավունքների կոնվենցիայի 8-րդ հոդվածի խախտում (մասնավոր եւ ընտանեկան կյանքի հանդեպ հարգանքի իրավունք):\nԿարինե Համբարձումյանը պետի տեղակալ է աշխատել Աբովյանի ուղղիչ հաստատության կանանց բաժանմունքում: Կալանավորներից մեկի բողոքից հետո այն մասին, որ նա կաշառք է պահանջել բաց ռեժիմի բանտ տեղափոխելու համար, իշխանությունները ստացել են դատարանի թույլտվությունը Կարինեին գաղտնի հետեւելու համար:\nՄԻԵԴ ներկայացրած իր հայցում կինը հայտարարել է, որ ոստիկանությունը դատական վավերական օրդեր չի ունեցել քրեական քննության ժամանակ իրեն գաղտնի հետեւելու համար: ՄԻԵԴ-ն, մասնավորապես, որոշել է, որ օրդերը բավականաչափ կոնկրետ չի եղել այն անձի նկատմամբ, ով հանդիսանում էր դիտարկման օբյեկտ:\nԴրանից բացի, օրդերում թվարկված չեն կոնկրետ միջոցառումները, որոնք պետք է ձեռնարկվեին հայցվորի դեմ: Այս դեպքում, ընդհանուր առմամբ, դիտարկումը հակասում է Մարդու իրավունքների կոնվենցիային:\n"
}