{
    "title": "Բարձրագույն դատական խորհուրդը հետաձգել է ԲԴԽ-ի և դատարանների բյուջետային հայտի նախագծի հանրային քննարկումը",
    "text": "Բարձրագույն դատական խորհուրդը հետաձգել է ԲԴԽ-ի և դատարանների ՀՀ 2020-2022թթ. Միջնաժամկետ ծախսային ծրագրիի և ՀՀ 2020 թվականի բյուջետային հայտի նախագծի հանրային քննարկումը։ Այս մասին հայտարարություն է տարածել Բարձրագույն դատական խորհրդը։\n«Նախապես հայտարարել էինք, որ հունիսի 7-ին, ժամը 10։00-ին տեղի կունենա քաղաքացիական հասարակության կազմակերպությունների (ՔՀԿ) ներգրավմամբ Բարձրագույն դատական խորհրդի և դատարանների ՀՀ 2020-2022թթ. ՄԺԾԾ-ի և ՀՀ 2020 թվականի բյուջետային հայտի նախագծի հանրային քննարկումը։\nՀաշվի առնելով քաղհասարակության մի շարք ներկայացուցիչների խնդրանքը՝ տեղեկացնում ենք, որ բյուջետային հայտի նախագծի հանրային քննարկումը հետաձգվում է։\nՔննարկման օրվա և ժամի մասին կտեղեկացնենք լրացուցիչ»,- ասված է հաղորդագրության մեջ։\n"
}