{
    "title": "Լուկաշենկոն պաշտոնանկ է արել ներքին գործերի նախարարին |azatutyun.am|",
    "text": "azatutyun.am: Բելառուսի նախագահ Ալեքսանդր Լուկաշենկոն այսօր պաշտոնանկ է արել ներքին գործերի նախարար Յուրի Կարաևին։ Նրա փոխարեն այդ պաշտոնում նշանակվել է Իվան Կուբրակովը, որ մինչ օրս զբաղեցնում էր ներքին գործերի Մինսկի քաղաքային գլխավոր վարչության պետի պաշտոնը։\nԱրդեն նախկին ներքին գործերի նախարարը նշանակվել է Գրոդնոյի մարզում նախագահի օգնական-տեսուչի նորաստեղծ պաշտոնում։\nԲելառուսում օգոստոսին սկիզբ առած հետընտրական ցույցերին զուգահեռ, ընդդիմությունն ու միջազգային իրավապաշտպան կառույցները հենց Կարաևին էին մեղադրում իրավապահների կողմից բողոքի ակցիաների մասնակիցների նկատմամբ անհամաչափ ուժի կիրառման հրաման արձակելու համար։\n"
}