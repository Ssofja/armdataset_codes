{
    "title": "ԱԺ-ում սկսվում են ջեռուցման համակարգի փոխարինման աշխատանքները",
    "text": "ՀՀ ԱԺ աշխատակազմի ղեկավար Տիգրան Գալստյանը ֆեյսբուքյան իր էջում գրել է.\n«Սկսում ենք ՀՀ Ազգային ժողովի ջեռուցման համակարգի փոխարինման աշխատանքները։\nԱնորակ, անհամապատասխան շինարարական պարագաներով և որոշ դեպքերում նույնիսկ սառը ջրի խողովակներով անցկացված և տասնամյակների ընթացքում քայքայված համակարգը մշտապես վթարների և ջերմակորստի պատճառ է հանդիսացել՝ պետական բյուջեի համար հաճախ առաջացնելով լրացուցիչ, չհիմնավորված ծախսեր։\nՇատ կարևոր մի հանգամանք ևս․ համակարգի փոխարինման նախահաշվային արժեքը կազմել է 147.9 մլն դրամ, սակայն ազատ մրցույթի պայմաններում հաղթող ընկերությունն աշխատանքները կիրականացնի 98 մլն դրամով: Ավելին, այս 98 մլն դրամը չի հատկացվելու պետական բյուջեից, այլ ամբողջությամբ ֆինանսավորվելու է ՀՀ Ազգային ժողովի բյուջեի խնայողություններից»։\n"
}