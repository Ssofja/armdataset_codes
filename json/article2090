{
    "title": "Հաղորդագրությունը, թե իրավիճակը սահմանին լարված է և հայկական կողմը կորուստներ ունի, իրականությանը չի համապատասխանում",
    "text": "ՀՀ ՊՆ-ն հայտարարություն է տարածել, որում ասվում է․\n«Հարգելի օգտատերեր, վաղ առավոտից հակառակորդը հերթական ապատեղեկատվությունն է տարածում: Հաղորդագրությունը, թե իրավիճակը սահմանին լարված է և հայկական կողմը կորուստներ ունի, իրականությանը չի համապատասխանում:Հարգելի քաղաքացիներ, այդ հաղորդագրության հետ պաշտպանության նախարարությունը, որևէ կապ չունի,դա հակառակորդի հերթական, կեղծ,ապատեղեկատվությունն է:Եղե՛ք ուշադիր, մի՛ տրվեք հակառակորդի սադրանքներին»:\nՀՀ ՊՆ-ն տեղեկացնում է, որ գիշերվա ընթացքում շփման գծում պահպանվել է հարաբերական անդորր։\nՀակառակորդը սահմանի բոլոր ուղղություններով կիրառել է միայն տարբեր տրամաչափի հրաձգային զենքեր։\nՀՀ ԶՈՒ-ն վստահորեն վերահսկում են սահմանային իրավիճակը սահմանագոտու ամբողջ երկայնքով։\n"
}