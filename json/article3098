{
    "title": "Մեծ Բրիտանիան ընդլայնել է Բելառուսի դեմ պատժամիջոցները |tert.am|",
    "text": "tert.am: Պաշտոնական Լոնդոնը որոշում է կայացրել ընդլայնել Բելառուսի իշխանությունների նկատմամբ սահմանված պատժամիջոցների ցուցակը՝ դրանում ներառելով 29 ֆիզիկական և յոթ իրավաբանական անձ։ Այս մասին հայտնում է Euronews-ը՝ վկայակոչելով Միացյալ Թագավորության արտաքին գործերի նախարարության հայտարարությունը:Մասնավորապես, պատժամիջոցների ցանկի թարմացված տարբերակում ներառված են՝ խորհրդարանի վերին պալատի խոսնակ Նատալյա Կոչանովան, գլխավոր դատախազ Անդրեյ Շվեդը, տեղեկատվության նախարար Իգոր Լուցկին, փոխվարչապետ Անատոլի Սիվակը և այլոք: Պատժամիջոցների տակ հայտնված բոլոր անձանց բանկային հաշիվների սառեցում է սպառնում:Բացի այդ՝ հաղորդագրությունում նշվում է նաև, որ Թագավորությունը միացել է ԵՄ կողմից նմանատիպ միջոցառումներին:\n"
}