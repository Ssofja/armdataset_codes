{
    "title": "Ճապոնիայի վարչապետը մտադիր է պաշտոնաթող լինել |armenpress.am|",
    "text": "armenpress.am: Ճապոնիայի վարչապետ Սինձո Աբեն մտադիր Է պաշտոնաթող լինել առողջական վիճակի վատթարացման պատճառով: Օգոստոսի 28-ին այդ մասին հայտնել Է Ճապոնիայի հանրային հեռուստատեսությունը:\nՆշվում Է, որ կառավարության ղեկավարն արդեն ընդունել Է համապատասխան որոշում: Սպասվում Է, որ Աբեն ինքը դրա մասին կհայտարարի հատուկ մամուլի ասուլիսում, որը տեղի կունենա օգոստոսի 28-ին տեղական ժամանակով 17:00-ին (Երեւանի ժանակով 12:00-ին):\nՊաշտոնաթողությունից հետո, եթե այն իրոք տեղի ունենա, կառավարող Լիբերալ-դեմոկրատական կուսակցությունը (ԼԴԿ) պետք Է խորհրդարանում հաստատի նոր վարչապետի թեկնածությունը:\nՆերկայումս ԼԴԿ-ն եւ նրա դաշնակիցները մեծամասնություն ունեն ազգային խորհրդարանի երկու պալատներում, ինչը թույլ կտա կառավարության նոր ղեկավարի թեկնածությունը հաստատել ընդդիմության կողմից առանց որեւիցե խոչընդոտի: Այս ամսին Սինձո Աբեն ռեկորդ սահմանեց Ճապոնիայի ամբողջ պատմության ընթացքում կառավարության ղեկավարի պաշտոնում անընդհատ մնալու տեկողությամբ:\nԸնդհանուր առմամբ նա կաբինետն անընդհատ գլխավորել Է 2 799 օր՝ 2012 թվականի դետեմբերին իր երկրորդ վարչապետական ժամկետն սկսվելու պահից ի վեր: 2019 թվականի նոյեմբերին Աբեն արդեն զբաղեցրել Է առաջին տեղը երկրի ամբողջ պատմության ընթացքում Ճապոնիայի վարչապետի պաշտոնում մնալու տեւողությամբ, հաղորդել Է ՏԱՍՍ-ը:\n"
}