{
    "title": "Հակոբ Արշակյանն ընտրվեց ԱԺ փոխնախագահ |armenpress.am|",
    "text": "armenpress.am: ՀՀ ազգային ժողովը փակ գաղտնի քվեարկությամբ խորհրդարանի նախագահի տեղակալի պաշտոնում ընտրեց «Քաղաքացիական պայմանագիր» կուսակցության թեկնածու Հակոբ Արշակյանին:\nՔվեարկությունից հետո ԱԺ հաշվիչ հանձնախմբի նախագահ Նարեկ Բաբայանը հայտնեց, որ քվեարկությանը մասնակցել է 71 պատգամավոր, որոնք բոլորն  էլ կողմ են քվեարկել Հակոբ Արշակյանի թեկնածությանը:\nԱԺ նախագահի երրորդ տեղակալի  պաշտոնի համար թեկնածու է առաջադրել ընդդիմադիր «Հայաստան» խմբակցությունը: Թեկնածուն Իշխան Սաղաթելյանն է:\n"
}