{
    "title": "ԱԱԾ սահմանապահ զորքերի պատասխանատվության տարածքներն առաջիկայում կընդլայնվեն. Փաշինյան |armenpress.am|",
    "text": "armenpress.am: Հայաստանի Հանրապետության ԱԱԾ սահմանապահ զորքերն առաջիկայում ավելի շատ տեղամասեր կընդունեն զինված ուժերից, և սահմանապահ ծառայության պատասխանատվության տարածքները կընդլայնվեն:\nԱյս մասին հայտարարեց վարչապետ Նիկոլ Փաշինյանը` ներկայացնելով Կառավարության 2021-2026 թվականների ծրագիրը:\n«Առաջիկայում սահմանապահ զորքերը պետք է ընդլայնվեն, վերափոխվեն և բարեփոխվեն: Սա նաև խաղաղ տարածաշրջանային օրակարգը առաջ մղելու մեր նկատառումը և նպատակադրումն է արտահայտում, որովհետև, ինչպես գիտեք, սովորաբար սահմանապահները ստանձնում են այն տեղամասերի պատասխանատվությունը, որը համարվում է խաղաղ գոտի»,- ասաց Փաշինյանը:\n"
}