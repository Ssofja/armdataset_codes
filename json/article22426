{
    "title": "Թբիլիսիում ցույցի ժամանակ վնասվածք ստացած Դավիթ Գրիգորյանին վիրահատել են |aliq.ge|",
    "text": "aliq.ge: Վրաստանի մայրաքաղաք Թբիլիսիում հունիսի 20-ի լույս 21-ի գիշերը տեղի ունեցած բախումների հետևանքով տուժածների թվում է ազգությամբ հայ, Վրաստանի քաղաքացի Դավիթ Գրիգորյանը, ով վնասվածքներ է ստացել գլխի շրջանում։ Այս մասին հաղորդում է Վրաստանում ՀՀ դեսպանության մամուլի ծառայությունը։Հաղորդվում է, որ Դավիթ Գրիգորյանին վիրահատել են, այժմ նրա վիճակը բժիշկները գնահատում են կայուն և առողջացման միտում են տեսնում։«Վրաստանում ՀՀ դեսպանության դիվանագետներն այցելել են հիվանդանոց և տեղում հետաքրքրվել տուժածի վիճակով։ Դեսպանությունը մշտական կապ է պահպանում բժիշկների հետ և Դավիթ Գրիգորյանի առողջական վիճակի մասին հանդես կգա հայտարարություններով»,-ասվում է հաղորդագրության մեջ։\n"
}