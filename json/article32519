{
    "title": "Գործարկվել են Road Control Armenia բջջային հավելվածը և Activesociety.am կայքը",
    "text": "Կառավարության որոշմամբ հուլիսի սկզբից քաղաքացիները կարող են բջջային հեռախոսով արձանագրել ճանապարհային երթևեկության կանոնների խախտումները և ուղարկել ճանապարհային ոստիկանության խախտումների արձանագրման կենտրոն։Այս մասին հայտնում է ՀՀ ոստիկանությունը։\n«Արդեն գործում է և՛ «Road Control Armenia» բջջային հավելվածը, և՛ Activesociety.am կայքը։Հիշեցնենք, որ կայքում անհրաժեշտ է կատարել օգտատիրոջ նույնականացում և ներբեռնել հավելվածը։Հավելվածը հասանելի է ինչպես IOS, այնպես էլ ANDROID համակարգերով բջջային հեռախոսների համար։Հավելվածի օգտագործման մանրամասներին կարող եք ծանոթանալ police.am կայքում:Վարորդներին հորդորում ենք՝ պահպանել ճանապարհային երթևեկության կանոնները»,–ասված է հաղորդագրության մեջ։\n"
}