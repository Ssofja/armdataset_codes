{
    "title": "Սպիտակ համայնքի ղեկավարը միացավ Նիկոլ Փաշինյանի հրաժարականի պահանջին",
    "text": "Սպիտակ համայնքի  ղեկավար Գագիկ Սահակյանը միացել է Նիկոլ Փաշինյանի հրաժարականի պահանջին։\nՆա այդ կապակցությամբ հանդես է եկել հայտարարությամբ.\n«Հարգելի՛ հայրենակիցներ,\nՑանկանում եմ վերահաստատել իմ սատարումն ու զորակցությունը հայոց բանակին: Այն իշխանությունը, որն ունակ չէ գործել ի շահ սեփական երկրի անվտանգության՝ չի կարող շարունակել պաշտոնավարել:\nՄշտապես եղել եւ մնում եմ մեր բանակի կողքին: Իմ աջակցությունն եմ հայտնում ՀՀ ԶՈՒ Գլխավոր շտաբի եւ բանակային միավորումների հրամանատարական կազմի կողմից ներկայացված պահանջին։\nՇարունակում եմ մնալ այն համոզմունքին, որ հայոց բանակի ու հայ ժողովրդի միասնականությամբ կարող ենք կառուցել անվտանգ ու կայուն հայրենիք»։\n"
}