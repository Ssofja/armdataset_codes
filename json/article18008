{
    "title": "Իրանի հոգևոր առաջնորդն ԱՄՆ-ին կոչ է անում վերացնել պատժամիջոցները\r\n |azatutyun.am|",
    "text": "azatutyun.am: Իրանի հոգևոր առաջնորդ այաթոլա Ալի Խամենեին այսօր ասել է, թե Միացյալ Նահանգները պետք է վերացնի Թեհրանի հանդեպ պատժամիջոցները, եթե ցանկանում է, որ Իրանը վերադառնա արևմտյան գերտերությունների հետ 2015-ին ստորագրած միջուկային համաձայնագրին։ Խամենեի ելույթն այսօր հեռարձակվել է Իրանի պետական հեռուստաընկերությամբ։ \nՆախօրեին Իրանի արտգործնախարարը իրանական մամուլին տված հարցազրույցում Վաշինգտոնին հորդորել է քայլ կատարել միջուկային համաձայնագրին վերադառնալու ուղղությամբ։ \n"
}