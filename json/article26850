{
    "title": "Պենտագոնը մտադիր է 120 հազար զինվոր ուղարկել Մերձավոր Արևելք",
    "text": "aysor.am: ԱՄՆ պաշտպանության նախարարի պաշտոնակատար Փաթրիք Շանահանը ռազմական նախագիծ է ներկայացրել: Պենտագոնը մտադիր է 120 հազար զինվոր ուղարկել Մերձավոր Արևելք, եթե Իրանը հարձակվի ամերիկյան զորքի վրա կամ արագացնի միջուկային զենքի արտադրությունը:\nՆոր նախագիծը կազմվել է Միացյալ Նահանգների նախագահ Դոնալդ Թրամփի՝ ազգային անվտանգության հարցերով խորհրդական Ջոն Բոլթոնի վերահսկողությամբ:\nՆախագծով սահմանված չեն Իրանի դեմ ցամաքային գործողություններ, քանի որ դրա համար անհրաժեշտ կլիներ ներառել առավել մեծ թվով զորք:\n"
}