{
    "title": "Սիրիական որոշ զինված խմբավորումներ պատրաստ են Թուրքիայի հետ քրդերի դեմ ռազմական գործողություններ սկսել |ermenihaber.am|",
    "text": "ermenihaber.am: Թուրքիայի աջակցությունը վայելող «Սիրիայի ազատ բանակ»-ը (հակակառավարական զինված խմբավորում Սիրիայում) պատրաստ է Անկարային աջակցել Սիրիայի հյուսիսում քրդական ուժերի դեմ իրականացվելիք ռազմական գործողությանների ընթացքում:\nՀարցի վերաբերյալ խոսել է Սիրիայի ազատ բանակի խոսնակ Յուսուֆ Համուդը։\n«14 հազար զինվորներ մեր տրամադրության տակ են, որ պատրաստ են Թուրքիայի բանակի հետ միասին ներխուժել Եփրատի արևելք»,- ասել է նա։\nՀամուդը հնարավոր գործողությունների վերաբերյալ կոնկրետ ժամկետներ չի նշել: Նշենք նաև, որ «Սիրիայի ազատ բանակ»-ից նման հայտարարություն է հնչում, Թուրքիայի նախագահ Ռեջեփ Թայիփ Էրդողանի ելույթից հետո, որտեղ նա խոսել էր Սիրիայի հյուսիսում նոր ռազմական գործողություն սկսելու մասին։\n"
}