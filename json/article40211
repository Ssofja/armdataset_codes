{
    "title": "Ես կողմ եմ, որ Ամուլսարը շահագործեն առանց նոր փորձաքննության. «Իմ քայլը» խմբակցության անդամ Հայկ Գևորգյան |tert.am|",
    "text": "tert.am։ Ես կողմ եմ, որ Ամուլսարը շահագործեն առանց նոր փորձաքննության: Այս մասին այսօր լրագրողների հետ զրույցում ասաց ԱԺ «Իմ քայլը» խմբակցության պատգամավոր Հայկ Գևորգյանը՝ անդրադառնալով Ամուլսարի շահագործմանը:Փորձաքննության վերաբերյալ պատգամավորը նշեց, որ շատ նեղ մասնագիտական խնդիր է, բայց իր կարծիքով՝ փորձաքննության անհրաժեշտություն չկա:\n«Ես կողմ եմ, որ Ամուլսարը շահագործեն առանց նոր փորձաքննության»,- ասաց Գևորգյանն ու հավելեց, որ հիմա բոլոր փաստերը բավարար են շահագործման համար:Գևորգյանը հիշեցրեց՝ վարչապետն արդեն ասել է, որ փաստերն ուղարկվել են Շրջակա միջավայրի նախարարություն, որպեսզի պարզվի՝ Էլարտի լրացուցիչ փորձաքննության արդյունքում նոր ՇՄԱԳ-ը պարտադիր է, թե ոչ:Հիշեցնենք, որ մինչև սեպտեմբերի 4-ը Շրջակա միջավայրի նախարարությունը որոշում կկայացնի, թե արդյոք Ամուլսարի շահագործման դեպքում շրջակա միջավայրի վրա ազդեցության գնահատման նոր փորձաքննություն իրականացնելու անհրաժեշտություն կա՞, թե՞ ոչ՞:\n"
}