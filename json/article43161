{
    "title": "Երկրին փոփոխություններ են հարկավոր, բայց ոչ քաղաքացիական դիմակայության կամ հեղափոխությունների գնով. Բելառուսի ԱԳՆ |tert.am|",
    "text": "tert.am: Բելառուսի արտգործնախարար Վլադիմիր Մակեյը հայտարարել է, որ երկրում փոփոխություններ պետք են, բայց դրանք չպետք է իրականացվեն քաղաքացիական դիմակայության կամ հեղափոխությունների գնով, գրում է ria.ru-ն։\n«Փոփոխություններ պետք են, դա ոչ ոք չի հերքում։ Բայց ոչ քաղաքացիական դիմակայության կամ հեղափոխությունների գնով։ Այդ դեպքում զոհերն ու բացասական հետևանքները մի քանի անգամ ավելի շատ կլինեն։ Վերջին օրերի իրադարձությունների պատճառով մենք արդեն իսկ երկար տարիներ հետ ենք շպրտվել մեր զարգացումից»,- ասված է Մակեյի հայտարարության մեջ, որը հրապարակվել է հանրապետության ԱԳՆ կայքում:\nԲելառուսում օգոստոսի 9-ին տեղի ունեցած նախագահական ընտրություններից հետո շարունակվում են բողոքի ցույցերն ու գործադուլները:\nԱռաջին օրերին ուժայիններն ակտիվիստների դեմ ուժ ու հատուկ միջոցներ էին կիրառել։ Պաշտոնական տվյալներով՝ ձերբակալվել է մոտ 7 հազար մարդ։ \nՊաշտոնապես հաստատվել է երեք մարդու մահը։\n"
}