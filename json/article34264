{
    "title": "Ադրբեջանական կողմը Վարանդայի (Ֆիզուլի) շրջանում հայկական կողմին է փոխանցել մեկ աճյուն",
    "text": "Ջրականի (Ջաբրայիլ) շրջանում այսօր իրականացված որոնումները դարձյալ ապարդյուն են ավարտվել: Սակայն, ադրբեջանական կողմը, հետկեսօրին Վարանդայի (Ֆիզուլի) շրջանում հայկական կողմին է փոխանցել ևս մեկ աճյուն: Այս մասին տեղեկացում է Արցախի ԱԻՊԾ-ն:\nՆախնական տվյալներով վերջինս ռազմագործողությունների մասնակիցներից է (ՊԲ զինծառայող, կամավորական, կամ պահեստազորային): Նրա ինքնությունը պարզելու համար կնշանակվի դատաբժշկական փորձաքննություն:\nԶինադադարից հետո Արցախի վերահսկողությունից դուրս գտնվող տարածքներից հայտնաբերվել կամ փոխանցվել է ընդհանուր 1530 աճյուն, նախնական տվյալներով՝ 27-ը քաղաքացիական անձինք են:\nՈրոնումները կշարունակվեն վաղը՝ Ջրականի (Ջաբբրայիլ) շրջանում:\n"
}