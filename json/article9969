{
    "title": "Վիճակագրության պետական խորհրդի անդամ Վանուշ Դավթյանի լիազորությունները վաղաժամկետ կդադարեցվեն",
    "text": "ՀՀ կառավարությունը որոշեց վաղաժամկետ դադարեցնել Վիճակագրության պետական խորհրդի անդամ Վանուշ Դավթյանի լիազորությունները:\nԱյս մասին որոշումն ընդունվեց կառավարության օգոստոսի 27-ի նիստում, չզեկուցվող հարցերի շարքում:\n«Ղեկավարվելով «Պաշտոնական վիճակագրության մասին» Հայաստանի Հանրապետության օրենքի 10-րդ հոդվածի 10-րդ մասի 1-ին կետով և «Նորմատիվ իրավական ակտերի մասին» Հայաստանի Հանրապետության օրենքի 34-րդ հոդվածով՝ Հայաստանի Հանրապետության կառավարությունը որոշում  է 2020 թվականի սեպտեմբերի 1-ից վաղաժամկետ դադարեցնել Հայաստանի Հանրապետության վիճակագրության պետական խորհրդի անդամ Վանուշ Դավթյանի լիազորությունները»,- ասված է որոշման մեջ:\nՎանուշ Դավթյանի լիազորությունները վաղաժամկետ դադարեցվում են անձնական դիմումի հիման վրա:\n"
}