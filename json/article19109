{
    "title": "Բաքվի ոստիկանությունը ցրել է ԿԸՀ շենքի մոտ կազմակերպված հերթական ցույցը |azatutyun.am|",
    "text": "azatutyun.am: Ադրբեջանական ոստիկանությունն այսօր վերջին մեկ շաբաթում արդեն երրորդ անգամ ցրել է Կենտրոնական ընտրական հանձնաժողովի մոտ կազմակերպված բողոքի ակցիան:\nԴրա մասնակիցները պահանջում էին վերանայել փետրվարի 9-ին կայացած արտահերթ խորհրդարանական ընտրությունների պաշտոնական արդյունքները: Ցույցի կազմակեպիչներն էին ընտրություններին մասնակցած ընդդիմադիր և անկախ թեկնածուներից մի քանիսը:\nՆախօրեին ադրբեջանական ԿԸՀ-ի շենքի մոտ բողոքի ակցիա էին կազմակերպել ընդդիմադիր REAL և «Մուսավաթ» կուսակցությունները: Ոստիկանությունը ցրել էր նաև կիրակնօրյա ակցիան` բերման ենթարկելով դրա հարյուրից ավելի մասնակիցների:\n"
}