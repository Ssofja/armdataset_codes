{
    "title": "Մանվել Գրիգորյանի և Նազիկ Ամիրյանի ընտանեկան միջոցների վրա կալանքը հանելու միջնորդությունը ևս դատարանը մերժեց |tert.am|",
    "text": "tert.am: Մանվել Գրիգորյանի պաշտպան Լևոն Բաղդասարյանը ևս մեկ միջնորդություն ներկայացրեց, որպեսզի Մանվել Գրիգորյանի և Նազիկ Ամիրյանի ընտանեկան միջոցների վրա կալանքը հանվի:\nԸստ փաստաբանի՝ Գրիգորյանը վճարովի հիմքերով բուժում է ստանում, նաև պաշտպանությունն իրականացնելու համար այս ընթացքում ֆինանսական խնդիրները լուծել են հարազատների, բարեկամների օգնության միջոցով:\nՄեղադրող կողմից ասացին, որ միջոցները գերազանցում են 2 մլրդ դրամը: Այսպիսով՝ 1 մլրդ-ի հետ կապված գույքի և միջոցների վրա դրված կալանքը վերացվեց: Իսկ ինչ մնում է դատավարությանը և բժշկական ծառայությունից օգտվելուն, ասացին, որ կարող է նա պետականորեն անվճար ծառայություններից օգտվել:\n«Հետևաբար սույն միջնորդությունն այս պահին, կարծում ենք, ենթակա է մերժման»,-ասաց մեղադրող կողմը:\nԴատավոր Մնացական Մարտիրոսյանը միջնորդությունը մերժեց և նշեց, որ համապատասխան վճարումներ և ծախսեր անելու համար հնարավոր է բազմաթիվ պատճառաբանություններ բերվեն, բայց Գրիգորյանը կարող է պետական միջոցներով այդ ծառայությունները ստանալ:\n"
}