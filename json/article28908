{
    "title": "ՀՀ սուվերեն սահմաններին իրականացվող ադրբեջանական ագրեսիայի հարցով անհապաղ դիմել ՄԱԿ-ի Անվտանգության Խորհրդին․ «Հայաստանի կանանց նախաձեռնությունը» ստորագրահավաք է իրականացնում",
    "text": "\nՀայաստանի կանանց նախաձեռնությունը հայտարարություն է տարածել, որում ասվում է․\n\nՄենք դիմում ենք հայ հանրությանը՝ բոլոր այն մարդկանց, ովքեր անտարբեր չեն երկրում ստեղծված թե՛ ներքին և թե՛ արտաքին ճգնաժամային իրավիճակին. կոչ ենք անում միանալ ստորև բերված պահանջներին՝ տարածելով այս գրառումը, և ստորագրել ՄԱԿ ԱԽ դիմելու հանրային պահանջն այս հղումով՝\nhttps://forms.gle/cbia7N2ixYLotBSMA\nՄենք` ՀՀ քաղաքացիներս, այս ճգնաժամային և խիստ վտանգավոր օրերին պարտավոր ենք ցույց տալ մեր կամքն ու դիրքորոշումը երկրի ղեկավարությանը և արտաքին ուժերին։\nԱրցախի նշանակալի մի մասի և հազարավոր կյանքերի կորստից հետո մեր պետությունը և պետականությունը վտանգված են՝ թե՛ ՀՀ անմիջական սահմաններին տիրող ռազմական լարվածության, թե՛ պետական կառավարման ճգնաժամի, թե՛ դիվանագիտական ասպարեզում տիրող անորոշության և աշխարհաքաղաքական բարդ գործընթացների բերումով։\nԱյս օրերին Ադրբեջանը, Թուրքիայի և որոշ այլ արտաքին ուժերի աջակցության ներքո, անպատիժ խախատում է ՀՀ ինքիշխան պետության սահմանները՝ ուժի և քաղաքակական մանիպուլյացիաների միջոցով փորձելով պարտադրել մեր երկրի ղեկավարությանը ընդունել Հայաստանի շահերին դեմ գնացող որոշումներ։\nՄեր ապագան և մեր պետության ինքնիշխանությունը մեր ձեռքերում է։ Մենք իրավունք ունենք պահանջելու և թույլ չտալու, որ (ժամանակավոր) կառավարությունը ստորագրի որևէ փաստաթուղթ, որը ժողովրդի և պետության շահերին դեմ կլինի։\nԸստ այդմ, Հայաստանի Հանրապետության ղեկավարությունից պահանջում ենք․\nԱրտաքին հարաբերություններում՝\nՆերպետական հարցերում՝\nԲաց խոսել հանրության հետ և ավելորդ ենթատեքստերից մաքրել քաղաքացիների հետ պետության հաղորդակցությունը, մասնավորապես՝\n \nԲանակի վերականգնման աշխատանքներում ներգրավել Սփյուռքի հայ զինվորականներին, ովքեր կարող են իրենց միջազգային փորձը ի սպաս դնել Հայոց բանակի զարգացման և վերաձևավորման գործին։\nԻնչպես 44-օրյա պատերազմի օրերին, այնպես էլ՝ այսօր, համայն հայությունը պատրաստ է ոտքի կանգնել՝ ապահովելու հայրենիքի անվտանգությունը՝ Սփյուռք-Հայաստան-Արցախ եռամիասնության համատեղ ջանքերով։ Սակայն այս ծանր դրության մեջ հրամայական է՝ վերականգնել թափանցիկ և ազնիվ երկխոսությունը պետության և քաղաքացիների, քաղաքական ուժերի և խմբավորումների միջև։ Միայն ա՛յս ուղին բռնելով կկարողանանք միասնաբար հաղթահարել երկրին սպառնացող վտանգը, որի պատճառներն ու պայմանները, ակնհայտորեն, թելադրվում են համաշխարհային քաղաքական գործընթացներով, և որին դիմակայելու հարցում ՀՀ կառավարությունը չի կարող գաղտնի գործել՝ հաշվի չնստելով ժողովրդի կամքի հետ։\nՄիայն ա՛յս կերպ մենք կարող ենք միասնաբար և ամուր վճռականությամբ հայտարարել․ մենք ենք տերը մեր երկրի։\nԻնքնիշխան Հայաստանն այլընտրանք չունի, և այն պետք է կերտենք ու պահպանենք միասին։\nՄիացե՛ք համազգային ստորագրահավաքին՝ \n https://forms.gle/cbia7N2ixYLotBSMA »\n"
}