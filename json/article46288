{
    "title": "Արցախում կորոնավիրուսային հիվանդության նոր դեպքեր չեն գրանցվել, այս պահին բուժում է ստանում 46 մարդ",
    "text": "ԱՀ առողջապահության նախարարության տրամադրած տեղեկատվության համաձայն՝ Արցախում կորոնավիրուսային հիվանդության նոր դեպքեր չեն գրանցվել:Ապաքինվել է COVID-19-ի ախտորոշում ունեցող 12 քաղաքացի:Առայսօր, նոր կորոնավիրուսային հիվանդությունը հաստատվել է 248 մարդու մոտ, որից 201-ը հաղթահարել է հիվանդությունը: Փաստացի բուժում է ստանում 46, ընդհանուր մեկուսացված է 87 քաղաքացի:\nԹեստավորումների նպատակով 183 նմուշառում է իրականացվել:Մինչ այսօր իրականացվել է 6 526 փորձանմուշի հետազոտություն:\n"
}