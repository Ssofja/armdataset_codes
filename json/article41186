{
    "title": "ՏՄՊՊՀ-ն թույլատրեց «Թիմ» ընկերության կողմից «ՎԵՈՆ Արմենիա»-ն գնելու գործարքը |azatutyun.am|",
    "text": "azatutyun.am: Տնտեսական մրցակցության պաշտպանության պետական հանձնաժողովը (ՏՄՊՊՀ) երեկ որոշել է թույլատրել Հայաստանում «Բիլայն» ապրանքանիշով ներկայացված «ՎԵՈՆ Արմենիա» փակ բաժնետիրական և «Թիմ» սահմանափակ պատասխանատվությամբ ընկերությունների համակենտրոնացումը` «Թիմ»-ի կողմից «ՎԵՈՆ Արմենիա»-ի 100 տոկոս փայաբաժնի ձեռքբերման միջոցով:\nՄիևնույն ժամանակ, ինչպես  հայտնեցին ՏՄՊՊՀ-ից, սահմանվել է, որ «Թիմ» ընկերությունը պարտավորվում է համակենտրոնացումը գործողության մեջ դնելուց հետո առնվազն վեց ամսվա ընթացքում աշխատակիցների զանգվածային ազատումներ (աշխատողների ընդհանուր թվի ավելի քան 10 տոկոսը) չիրականացնել:\n«Յուքոմ» ընկերությունից վերջերս հեռացած Եսայան եղբայրների հիմնադրած «Թիմ» ընկերության կողմից «Վեոն Արմենիա»-ն գնելու գործընթացն օրերս էր մեկնարկել:\n"
}