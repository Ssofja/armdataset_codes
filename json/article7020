{
    "title": "Դմանիսիում իրավիճակը կրկին լարված է. ադրբեջանցիների և վրացիների միջև բախումները շարունակվում են |aliq.ge|",
    "text": "aliq.ge: Դմանիսիում մայիսի 16-ին ազգությամբ ադրբեջանցիների և վրացիների միջև տեղի ունեցած ծեծկռտուքից հետո, այսօր նույնպես իրավիճակը շարունակում է լարված մնալ:\nԱռավոտյան Դմանիսիի գյուղերից ադրբեջանցիները եկել են աջակցություն հայտնելու երեկ տուժած անձանց, ինչից հետո նորից բախումներ են տեղի ունեցել կողմերի միջև:\nՄոբիլիզացված ոստիկանությունն ու հատուկ ջոկատայինները կարողացել են բաժանել այսօր առավոտյան տեղի ունեցած ծեծկռտուքի մասնակիցներին և Դմանիսիի քաղաքապետի հետ փորձում են իրավիճակը հանդարտեցնել:\nՀիշեցնենք, որ նախօրեին Դմանիսիի էթնիկ ադրբեջանցիների և Սվանեթիից եկած էկո միգրանտների միջև վիճաբանությունը վերածվել էր մահակներով ծեծկռտուքի, որին մի քանի տասնյակ մարդ է մասնակցել: Կան տուժածներ: Իրավիճակը լարվել է երեկոյան, պարետային ժամի պայմաններում: Ավիրվել է առևտրի կենտրոնը, որի մոտ սկսվել էր առճակատումը: Պատճառների մասին մանրամասներ չկան, Վրաստանի ներքին գործերի նախարարությունը հայտարարություն չի արել:\n"
}