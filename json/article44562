{
    "title": "Ռուբեն Վարդազարյանը դատի է տվել Բարձրագույն դատական խորհրդին |armtimes.com|",
    "text": "armtimes.com: Ռուբեն Վարդազարյանը դատի է տվել Բարձրագույն դատական խորհրդին: Այս մասին տեղեկանում ենք Դատական տեղեկատվական համակարգից:\nՎերջինս հուլիսի 21-ին դիմել է Վարչական դատարան՝ պահանջելով՝ իր՝ որպես Երեւան քաղաքի առաջին ատյանի ընդհանուր իրավասության դատարանի դատավորի եւ Բարձրագույն դատական խորհրդի դատավոր անդամի /նախագահի/ լիազորությունների կասեցումը վերացած լինելու իրավահարաբերության առկայությունը ճանաչել:\nԱպրիլի 15-ին Ռուբեն Վարդազարյանի լիազորությունները կասեցվել էին թե՛ որպես ԲԴԽ նախագահ, թե՛ որպես դատավոր։ Երեւանի ընդհանուր իրավասության դատարանը հուլիսի 9-ին վերականգնել էր նրա իրավունքները։\nԴրանից հետո այդ դատական ակտի հիման վրա Ռուբեն Վարդազարյանը ԲԴԽ-ին դիմում է ներկայացրել՝ ակնկալելով իր լիազորությունների կասեցման մասին որոշման վերանայում: Սակայն ԲԴԽ-ն հայտնել էր, որ Երեւան քաղաքի առաջին ատյանի ընդհանուր իրավասության դատարանի որոշման հասցեատերը իրենք չեն:\n"
}