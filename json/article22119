{
    "title": "Ակցիզային հարկի բարձրացումը կխորացնի աղքատությունը. Սերգեյ Բագրատյան |tert.am|",
    "text": "tert.am: Հարկային օրենսգրքի մշակման հիմքում պետք է դրվի կառավարության ծրագրի իրագործումը։ Այսօր Հարկային օրենսգրքի փոփոխությունների թեմայով խորհրդարանական լսումների ժամանակ նման տեսակետ հայտնեց ԱԺ «Բարգավաճ Հայաստան» խմբակցության պատգամավոր Սերգեյ Բագրատյանը։\nՊատգամավորը նկատեց, որ կառավարության ծրագրում թիրախավորվում է աղքատության դեմ պայքարը։ Սակայն նա կարծում է, որ այս գաղափարին հակասում է ակցիզային հարկի բարձրացումը։\n«Ակցիզային հարկը բարձրացնելու պարագայում անհնար է, որ ապրանքների գները չբարձրանան, իսկ ապրանքի գները բարձրացնելուց պարզ է, որ ընկնում է գնողունակությունը, և քաղաքացին ավելի է աղքատանում»,- ընդգծեց Սերգեյ Բագրատյանը։\n"
}