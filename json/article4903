{
    "title": "«Ձյունիկ սառնարան» ՍՊԸ-ի շենքում փրկարարներն իրականացրել են հովացման աշխատանքներ",
    "text": "Սեպտեմբերի 9-ին, ժամը 17:51-ին «911» ծառայություն ահազանգ է ստացվել, որ Երևանի Արշակունյաց պողոտայում գտնվող «Ձյունիկ սառնարան» ՍՊԸ-ի շենքի 5-րդ հարկից ծուխ է նկատվում:\nԴեպքի վայր են մեկնել ԱԻՆ ՓԾ Երևան քաղաքի փրկարարական վարչության հրշեջ-փրկարարական ջոկատից երկու մարտական հաշվարկ և մեկ ավտոսանդուղք:\nՊարզվել է, որ ծուխը տարածվել է 3-րդ և 4-րդ հարկեր:\nՓրկարարներն իրականացրել են հովացման աշխատանքներ` մինչև ծխի դադարելը:\n"
}