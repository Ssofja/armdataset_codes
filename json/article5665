{
    "title": "Հաշվարկ չկա, որ հնարավոր լինի ասել՝ օպտիմալացման արդյունքում որքան գումար է տնտեսվում. Արտակ Զեյնալյան |aysor.am|",
    "text": "aysor.am: ԲՀԿ խմբակցության պատգամավոր Արտյոմ Ծառուկյանն ԱԺ այսօրվա նիստի ընթացքում հարց ուղղեց արդարադատության նախարար Արտակ Զեյնալյանին՝ հետաքրքրվելով, թե որքա՞ն գումար է տնտեսում կառավարությունը նախարարությունների օպտիմալացման հաշվին։\nԶեյնալյանն ընդգծեց որ նման հաշվարկ չկա։\n«Կոնկրետ որևէ մեկը չի կարողանա ասել։ Որևէ մեկը չի կարող հաշվարկել, թե որքան գումարի խնայողության մասին է խոսքը, որովհետև սա դինամիկ պրոցես է։ Հնարավոր չէ չոր հաշվարկ կատարել, նաև հաշվարկի մեխանիզմներն են բացակայում։ Մի քանի տասնյակ քաղաքական և հայեցողական պաշտոններ են կրճատվելու և մի քանի հարյուր՝ ժամանակի ընթացքում։ Դա տևական պրոցես է»,- ասաց նախարարը։\n"
}