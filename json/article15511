{
    "title": "ՆԱՏՕ-ն և Թուրքիան առաջ չեն շարժվում С-400 համակարգերի շուրջ ստեղծված կոնֆլիկտի կարգավորման հարցում. Ստոլտենբերգ   |tert.am|",
    "text": "tert.am: ՆԱՏՕ-ն մտահոգություն է հայտնել Թուրքիային ռուսական С-400 զենիթահրթիռային համալիրների գնման առնչությամբ և կարծում է, որ դրանք սպառնալիք են հանդիսանում դաշնակից երկրների ինքնաթիռների համար: ՏԱՍՍ գործակալության փոխանցմամբ՝ այս մասին հայտնել է ՆԱՏՕ-ի գլխավոր քարտուղար Յենս Ստոլտենբերգը գերմանական Suddeutsche Zeitung պարբերականին տված հարցազրույցում:«Ես, ինչպես և մյուս 29 դաշնակիցները, մտահոգություն եմ հայտնել Թուրքիային՝ կապված այդ որոշման հետ: Կան այլընտրանքներ, ինչպես օրինակ՝ եվրոպական SAMP/T-System կամ ամերիկյան Patriot համակարգերը: Մենք աշխատում ենք լուծումներ գտնելու ուղղությամբ, սակայն դեռ առաջ չենք շարժվել»,- նշել է ՆԱՏՕ-ի գլխավոր քարտուղարը:«Պարզ է այն, որ С-400-ները չեն կարող ինտեգրվել ՆԱՏՕ-ի ՀՕՊ համակարգերի հետ, քանի որ սպառնալիք են մեր դաշնակիցների ինքնաթիռների համար»,- շեշտել է Ստոլտենբերգը:\n"
}