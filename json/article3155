{
    "title": "Լրացուցիչ 30 հաստիք՝ արդարադատության նախարարության քրեակատարողական ծառայությանը |aysor.am|",
    "text": "Կառավարության այսօրվա նիստում ՀՀ արդարադատության նախարար Արտակ Զեյնալյանը ներայացրեց նախագիծ, որով նախատեսվում է քրեակատարողական ծառայությանը տրամադրել լրացուցիչ 30 հաստիք:\n«Սա պայմանավրոված է նրանով, որ քաղաքացաիական բժշկական հաստատություններում ստեղծելու ենք փոքր բաժանմունքներ, որտեղ բուժվելու են կալանավորված և դատապարտված անձիք և ստանալու են այն բուժօգնությունը, որը հնարավոր չէ իրականացնել դատապարտյալների հիվանդանոցում»,- ասաց նա:\nԱրտակ Զեյնալյանը նշեց, որ Երևանում այդպիսի չորս հաստատություն է լինելու:\nՎարչապետ Նիկոլ Փաշինյանը հիշեցրեց, որ նախորդ նիստին այս հարցը քննարկվել, հետաձգվել է և հարց է բարձրացվել, թե ինչու՞ է հարյուրավոր թափուր աշխատատեղ ունենալու դեպքում ևս երեսունը ավելացվում :\n«Դուք պարզաբանեցիք, որ կրճատվել է թափուր հաստիքների թիվը և այնքան մեծ չէ»,- ասաց վարչապետը:\nԱրտակ Զեյնալյանն էլ ասաց, որ ներկայումս ՔԿՀ-ներում կա արտաքին ծառայության համար 13, իսկ ներքին ծառայության համար՝ 85 թափուր աշխատատեղ:\nՆախարարը նշեց, որ կա նաև հիսուն բուժաշխատողի թափուր տեղ, սակայն այս հաստիքները ևս պետք է դուրս գան:\n«Ունենք երկու տիպի ծառայություն՝ անվտանգության ապահովման և պահպանության, ունենք 61 պահպանության կետ և առնվազն չորսը պետք է ավելանան»,- ասաց նա:\nՎարչապետ Նիկոլ Փաշինյանն ընդգծեց, որ սա նաև հայտարարություն է աշխատանք փնտրողների համար:\n"
}