{
    "title": "Իրանում ցուցարարների և իրավապահների միջև բախումներ են տեղի ունեցել |shantnews.am|",
    "text": "shantnews.am։ Իրանում բազմահազարանոց ցույցերը շարունակվում են ոչ միայն մայրաքաղաք Թեհրանում, այլև երկրի այլ քաղաքներում:\nՑուցարարներին ցրելու համար իրավապահներն արցունքաբեր գազ են կիրառել: Ակցիայի մասնակիցների և անվտանգության ուժերի միջև բախումներ են տեղի ունեցել, կատարվել են ձերբակալություններ:\nԱՄՆ նախագահ Դոնալդ Թրամփը թվիթերյան մի քանի գրառումներով իր աջակցությունն է հայտնել Իրանի ցուցարարներին: Վերջին գրառման մեջ Թրամփն Իրանի իշխանություններին կոչ է արել «չսպանել ցուցարարներին»:\nՑույցերը սկսվել են այն բանից հետո, երբ Իրանի իշխանություններն ընդունել են, որ սխալմամբ խոցել են ուկրաինական ուղևորատար ինքնաթիռը: Հունվարի 8-ին տեղի ունեցած ավիավթարը 176 մարդու կյանք է խլել:\n\nI can't say anythingThis is the current situation in Tehran Freedom Square subway!#IranProtests2020 pic.twitter.com/ybJzRFrkXL\n— Alireza Azami (@Alireza__Azami) January 12, 2020\n"
}