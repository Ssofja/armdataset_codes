{
    "title": "Թուրքիայի մի խումբ քաղաքացիներ խորհրդարանից պահանջում են հակազդել Հայոց ցեղասպանության բանաձևերի ընդունմանը |ermenihaber.am|",
    "text": "ermenihaber.am։ Թուրքիայի մի խումբ քաղաքացիներ դիմում ներկայացրել խորհրդարան և պահանջել պատասխան տալ տարբեր երկրների խորհրդարաններում Հայոց ցեղասպանության մասին բանաձևերի ընդունմանը։\nԽորհրդարանից պահանջվել է «գործի անցնել, քանի որ թուրք քաղաքացիները «անպաշտպան են մնացել՝ ենթարկվելով ֆիզիկական և հոգեբանական ճնշումների»:Ըստ թուրքական աղբյուրի՝ խորհրդարան ներկայացված դիմումի մեջ ներառված են մի քանի կետեր։\nԿետերց մեկում ասվում է, որ ցեղասպանության մասին բանաձևերի ընդունումով «թիրախավորվում է թուրք ժողովուրդը, ինչպես նաև առհասարակ ցեղասպանություն չընդողները»։\nՄյուս կետում ասվում է, որ նշյալ բանաձևերով խախտվում են Թուրքիայի քաղաքացիների իրավունքները, հավելելով, որ Հայոց ցեղասպանության մասին բանաձևերն ուղղակիորեն «թիրախավորում են խոսքի և մտքի ազատությունը»: Այդ կետում ասվում է նաև, որ այդ բանաձևերը անտեսում են «օսմանյան ժողովուրդների», մասնավորապես «թուրք ժողովրդի կոտորածները նախորդ դարում», շեղվում են ընդհանուր ցավի գաղափարից՝ թիրախավորելով թուրքերին և Թուրքիայի քաղաքացիներին»:\nԵրրորդ կետում ասվում է, որ Թուրքիայի խորհրդարանը մինչ օրս համաչափ պատասխան չի տվել Իտալիայի, Ֆրանսիայի խորհրդարանների՝ Հայոց ցեղասպանությունը դատապարտող որոշումներին։\nԴիմումը ներկայացրած քաղաքացիները Թուրքիայի իշխանություններից պահանջել են հստակ քայլեր ձեռնարկել այս հարցի շուրջ։ \n"
}