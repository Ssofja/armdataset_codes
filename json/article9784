{
    "title": "Կորոնավիրուսի պատճառով Փաշինյանը չեղարկել է մի քանի պատվիրակությունների արտասահմանյան այցերը",
    "text": "ՀՀ վարչապետի որոշումներով ուժը կորցրած են  ճանաչվել ՀՀ պատվիրակությունների արտասահմանյան մի քանի գործուղումներ:\nՄանասավորապես, մարտի 12–ի որոշմամբ՝ ուժը կորցրած է ճանաչվել Արդարադատության նախարար Ռուստամ Բադասյանին եւ նախարարի տեղակալ Քրիստինե Գրիգորյանին Ֆրանսիա գործուղելու մասին որոշումը:\nՎարչապետի՝ մարտի 11–ի որոշմամբ՝ չեղարկվել է նաեւ Ամերիկայի Միացյալ Նահանգներ պատվիրակություն գործուղելու մասին որոշումը։\nՆույն օրվա որոշմամբ ուժը կորցրած է ճանաչվել նաեւ Առողջապահության նախարարի տեղակալ Լենա Նանուշյանին Դանիայի Թագավորություն գործուղելու մասին որոշումը։\nՎարչապետի մամուլի խոսնակ Մանե Գևորգյանն ասաց, որ պատճառը կորոնավիրուսի տարածումն է։\n"
}