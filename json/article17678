{
    "title": "ԱԺ-ն առաջին ընթերցմամբ ընդունեց «Պետական տուրքի մասին» օրենքի փոփոխությունների նախագիծը\r\n |1lurer.am|",
    "text": "1lurer.am: Խորհրդարանն առաջին ընթերցմամբ ընդունեց «Պետական տուրքի մասին» օրենքում լրացումների նախագիծը: Կողմ քվեարկեց 72 պատգամավոր, դեմ՝ 1, ձեռնպահ՝ 4-ը: Վարման կարգի վերաբերյալ իր ելույթում ԱԺ տնտեսական հարցերի մշտական հանձնաժողովի նախագահ Բաբկեն Թունյանը հիշեցրեց, որ նախագիծը հանձնաժողովում արժանացել է բացասական եզրակացության:\nՍակայն ըստ Թունյանի՝ պայմանավորվածություն է ձեռք բերվել, որպեսզի ընդունվի այն առաջին ընթերցմամբ, իսկ մինչև երկրորդ ընթերցում ժամանակահատված փոփոխություններ կանեն: Մասնավորապես, նախագծում կսահմանվի ցեմենտի համար 14 հազար դրամ պետական տուրք, իսկ կլինկերի ներմուծման համար՝ 2 հազար դրամ:\n"
}