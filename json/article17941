{
    "title": "Նորություններ կորոնավիրուսի մասին, աշխարհ, 24․03․20 (թարմացվող)",
    "text": "23։20- Նոր կորոնավիսուսի տարածումը սահմանափակելու նպատակով Ռումինիայում սահմանվում է «տոտալ կարանտինի ռեժիմ»: Դա պատճառաբանվում է Ռումինիայում կորոնավիրուսի նոր դեպքերի կտրուկ աճով: Երկրի նախագահ Յոհաննիսը տեղեկացրել է, որ Ռումինիայի բանակը ստացել է «տոտալ կարանտինի ռեժիմն» ապահովելու հարցում ոստիկանությանը և իրավապահ այլ մարմիններին ամենայն կերպ սատարելու հրահանգ: Նա ասել է, որ 65 տարեկանից բաձր բնակիչներն ընդհանրապես զրկվում են տունը լքելու իրավունքից: Մինչև 65 տարեկանները կարող են տներից դուրս գալ «ծայրահեղ անհրաժեշտության պարագայում՝ պարեն կամ դեղորայք գնելու, աշխատանքի կամ բուժհիմնարկ գնալու նպատակով։ [Ռումինիայի նախագահ Կլաուս Յոհաննիս] |azatutyun.am|\n21:36- Շախմատի համաշխարհային Օլիմպիադան ևս հետաձգվեց։ Այն պետք էր անցկացվեր օգոստոսի 5-17-ը Մոսկվայում, սակայն ՖԻԴԵ-ն որոշել է այս տարվա փոխարեն Օլիմպիադան անցկացնել 2021 թվականին:21:15- Մարտի 24-ի ժամը 19:30-ի դրությամբ Վրաստանում կորոնավիրուսով վարակվածների թիվը 70 է, ժամը 13-ի դրությամբ՝ 67 էր։ Կարանտինում 4055 մարդ է, ստացիոնարում՝ 252, ապաքինված է համարվում 9 մարդ: Մասնագետները Վրաստանում կորոնավիրուսի պիկին սպասում են 3 շաբաթից, քանի որ պիկ լինում է առաջին արձանագրված դեպքից մոտավորապես 7-8 շաբաթ անց: |aliq.ge|19:50- Իսպանիայում վերջին մեկ օրում 514 մահ է գրանցվել։ Պաշտոնական տվյալներով՝ վարակակիրների թիվը գրեթե 40 հազարի է հասել, այդ թվում ՝ 4․4 հազար բուժաշխատող, իսկ մահվան դեպքերինը՝ 269: Վարակակիրներ գերակշիռ մասը մայրաքաղաք Մադրիդում է։ |factor.am|19:35- Սաուդյան Արաբիայի իշխանությունները նախատեսում են կորոնավիրուսի հարցով G20 գագաթաժողովն առցանց ձևաչափով անցկացնել մարտի 26-ին, Ռուսաստանը հրավեր է ստացել ֆորումին և պատրաստվում է մասնակցել, ասել է ՌԴ նախագահի խոսնակ Դմիտրի Պեսկովը: |aysor.am|19:30- Ֆրանսիայում երկու ամսով պաշտոնապես ուժի մեջ է մտել արտակարգ սանիտարական դրությունը: Այժմ կառավարությունն իրավունք ունի սահմանափակել հանրային ազատությունները՝ առանց խորհրդարանի հետ հատուկ խորհրդակցությունների, հայտնում է France Info-ն:18:30- Ղրղզստանի մայրաքաղաք Բիշքեկում պարետային ժամ է սահմանվել: Փողոցներում կարգուկանոնը կապահովեն զինվորականները։ Այս մասին հայտնում է Վեստին։ Սահմանված կարգով՝ քաղաքացիների և տրանսպորտային միջոցների տեղաշարժը կարգելվի 20:00-ից 7:00-ն։ Պարետային ժամին փողոցում գտնվողները կկալանավորվեն մինչև պարետային ժամի ավարտը։ Ղրղզստանում վարակակիրների թիվը, վերջին տվյալներով, 42 է։ Մահվան դեպքեր չեն գրանցվել։ |factor.am|18:20- Չինաստանի Հուբեյ նահանգում, որտեղ սկսվել էր կորոնավիրուսի պանդեմիան, մարտի 25-ից կհանվեն ելքի սահմանափակումներն այն անձանց համար, որոնց դա թույլատրվում է բժշկական ցուցումներով: Սակայն այլ երկրներից վարակի տարածման ռիսկն աճում է, ինչը կհանգեցնի հսկողության խստացման խոշոր քաղաքներում, օրինակ՝ Պեկինում, հայտնել է Reuters-ը։ Երկուշաբթի Չինաստանում գրանցվել է կորոնավիրուսով վարակման 78 նոր դեպք, որոնցից 74-ը բերովի է: |news.am|16։59- Տոկիոյի  32-րդ ամառային Օլիմպիական խաղերը հետաձգվեցին մեկ տարով: Այս մասին հայտնում է Ճապոնիայի վարչապետի մամուլի ծառայությունը: Միջազգային օլիմպիական կոմիտեի նախագահ Թոմաս Բախը և Ճապոնիայի վարչապետ Սինձո Աբեն հեռախոսազրույց են ունեցել, և վարչապետի առաջարկից հետո Բախն իր համաձայնությունն է տվել խաղերը մեկ տարով հետաձգել: Դրանք կկայանան 2021թ-ի հուլիսին: |armenpress.am|\n14։38- Թուրքիայում կորոնավիրուսի տարածմամբ պայմանավորված մի շարք ոլորտներում առկա սահմանափակումներին ավելացել են նորերը: Հանրային տրանսպորտը պետք է երթևեկի կիսով չափ բեռնված: Խանութների վերաբերյալ էլ շրջաբերականում ասվում է, որ 10 քառ․ մ մակերեսի վրա չպիտի լինի մեկից ավել մարդ։ Մինչև խանութում գտնվող հաճախորդը դուրս չգա, չի կարելի նոր հաճախորդին ներս թողնել: |ermenihaber.am|\n13։31- Թուրքիայի Սիվաս նահանգում  առողջապահության նախարարության կողմից կորոնավիրուսի տարածումը կանխարգելելու համար ձեռնարկվող միջոցառումներին և սահմանված կարանտինային կանոններին չենթարկվելու համար 87 քաղաքացու վարչական տուգանք է նշանակվել։ Արտասահմանից վերադարձած 135 անձի նկատմամբ սահմանվել էր կարանտինային ռեժիմ։ Վերջիններս 14 օր պետք է ինքնամեկուսացվեին և դուրս չգային փողոց։ Ստուգայցերից հետո պարզ է դարձել, որ նշյալ քաղաքացիներից 87-ը չեն ենթարկվելով կանոններին և դուրս են եկել իրենց տներից։ |ermenihaber.am|\n13։29- Վրաստանում մարտի 24-ի ժամը 13:00-ի դրությամբ գրանցվել է կորոնավիրուսով վարակման ևս մեկ դեպք: Ընդհանուր հաշվով Վրաստանում վարակվել է 67 մարդ: Պաշտոնապես բուժված է համարվում 9 մարդ: Կարանտինային գոտում գտնվող քաղաքացիների քանակը թարմացված տվյալներով կտրուկ աճել է և կազմում է 4055 մարդ, ստացիոնար հսկողության տակ է 252 պացիենտ: |aliq.ge|\n12։25- Վրաստանը կորոնավիրուսի համավարակի պատճառով սահմանափակել է միջքաղաքային ուղևորափոխադրումները: Ուղևորներն այլևս չեն կարող ճանապարհորդել ավտոբուսներով, միկրոավտոբուսներով և գնացքներով: |tert.am|\n11։35- Նյու Յորքի քաղաքապետ Բիլլ դե Բլասիոն ասել է, որ հավանաբար աշակերտներն այս ուսումնական տարում չեն վերադառնա դասարաններ կորոնավիրուսի պատճառով։ Նրա խոսքով՝ չնայած նրանց նպատակն էր ապրիլի 20-ին վերաբացել դպրոցները, բայց դա այնքան էլ իրատեսական չէ։\n11։25- ԱՄՆ նախագահ Դոնալդ Թրամփի մամուլի քարտուղար Ստեֆանի Գրիշեմը թվիթերյան իր էջում գրառում է կատարել, ըստ որի՝ նախագահը մարտի 23-ին հրամանագիր է ստորագրել՝ կանխելու կորոնավիրուսի դեմ պայքարի համար անհրաժեշտ ապրանքների գների անհիմն թանկացումը։\n11։12- ԵՄ անդամ երկրների ֆինասների նախարարները համաձայնել են Եվրոպական հանձնաժողովի առաջակին, ըստ որի՝ կորոնավիրուսի տարածման պայմաններում մեղմացվում են ԵՄ տարածքում գործող հարկաբյուջետային նորմերը։\n10։59- Վրաստանում կորոնավիրուսով վարկվածների թիվն ավելացավ ևս 5-ով` հասնելով 66-ի: Այս մասին ասվում է կառավարության կողմից ստեղծված կայքէջում: Մարտի 24-ի դրությամբ կորոնավիրուսից պաշտոնապես առողջացած է համարվում 8 պացիենտ: Կարանտինային գոտում է գտնվում 3320 մարդ, ստացիոնար հսկողության տակ է  235 պացիենտ: |aliq.ge|\n10։34- Թուրքիայում անցած 24 ժամվա ընթացքում մահացել է կորոնավիրուսով վարակված ևս 7 մարդ, ինչի հետևանքով մահացածների ընդհանուր թիվը հասել է 37-ի: Այս մասին Twitter-ում արած գրառմամբ տեղեկացրել է Թուրքիայի առողջապահության նախարար Ֆահրեթթին Քոջան:  Վերջին 1 օրվա ընթացքում երկրում արվել է  3.672 թեստ, որոնցից 293-ի պատասխանը հաստատել է վարակված լինելու փաստը: Այսպիսով վարակվածների ընդհանուր թիվը Թուրքիայում հասել 1529-ի: |ermenihaber.am|\n10։21- Երկիր մոլորակը դեմ առ դեմ է դուրս եկել՝ ընդդեմ մեկ ընդհանուր թշնամու՝ կորոնավիրուսի։ Վիրուսի համար գոյություն չունեն էթնիկ կամ ազգային տարբերություններ, կուսակցություն կամ կրոն։ Այն թիրախավորում է բոլորին։ Աշխարհում շարունակվում են զինված հակամարտությունները։ Եվ ամենախոցելի խմբերը՝ կանայք և երեխաները, հաշմանդամություն ունեցող անձինք, տարհանվածները, վճարում են ամենաբարձր գինը։ Պատերազմներից տուժած երկրներում առողջապահության համակարգը քայքայված է։ Եկեք վերջ տանք պատերազմներին և պայքարենք վարակի դեմ, որը ավիրում է մեր աշխարհը։ [ՄԱԿ-ի Գլխավոր քարտուղար Անտոնիո Գուտերիշ]\n09:26- Ադրբեջանում կորոնավիրուսի պատճառով կարանտինի հատուկ ռեժիմ է հայտարարվել, որը ենթադրում է փողոցում ոչ ավելի, քան 10 մարդու ներկայություն, ինչպես նաև 65-ից բարձր անձանց տնային կարանտինի պահպանում։ Այս մասին հաղորդում է Ադրբեջանի նախարարների կաբինետի օպերատիվ շտաբը։ Երկրում կորոնավիրուսով վարակվելու 72 հաստատված դեպք կա, որից 6-ը հաստատվել է վերջին մի քանի օրերին։ Երկրում ընդհանուր առմամբ բուժվել է 10 մարդ, մեկը մահացել է, 61-ը շարունակում են բուժումը։ |shantnews.am|\n09:24- Կորոնավիրուսի պանդեմիան թափ է առնում։ 1-ին դեպքի գրանցումից հետո 67 օր պետք եղավ, որպեսզի հիվանդների թիվը հասնի հարյուր հազարի, 11 օր՝ երկու հարյուր հազարի, ու ընդամենը 4 օր՝ երեք հարյուր հազարի հասնելու համար։ Այս թվերը կարևոր են, դրանք մարդիկ են, որոնց կյանքն ու ընտանիքները գլխիվայր եղան։ [ԱՀԿ Գլխավոր տնօրեն Տեդրոս Ադհանոմ Գեբրեյեսուս]\n09։18- Եվրոպայում կորոնավիրուսի տարածմամբ ստեղծված ճգնաժամի պատճառով ՈՒԵՖԱ-ն որոշում է կայացրել հետաձգել 2020թ․ մայիսին կայանալիք ՈՒԵՖԱ-ի կանանց չեմպիոնների լիգայի, Եվրոպայի լիգայի և Չեմպիոնների լիգայի եզրափակիչ խաղերը։\n09։00- Մեծ Բրիտանիայի վարչապետ Բորիս Ջոնսոնը հայտարարել է, որ երկիրը երեք շաբաթ կգտնվի կարանտինի մեջ՝ կորոնավիրուսի դեմ պայքարն ավելի նպաստավոր դարձնելու համար: Իրավիճակը հսկելու է ոստիկանությունը: Մեծ Բրիտանիայում կարգելվեն խմբակային միջոցառումները՝ հարսանիքներ, կնունքներ և այլն, բացառությամբ՝ հուղարկավորությունների: Կփակվեն մանկական խաղահրապարակները, գրադարանները: |tert.am|\nՆորություններ կորոնավիրուսի մասին, աշխարհ, 25․03․20\nԿորոնավիրուսի շուրջ զարգացումներ, Հայաստան, 24․03․20\nՆորություններ կորոնավիրուսի մասին, աշխարհ, 23․03․20\n"
}