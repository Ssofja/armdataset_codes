{
    "title": "Կարող եք վստահ լինել՝ մենք ձեզնից չենք գողացել, մենք ձեզ չենք խաբել․ Փաշինյանը Ծովինարում է |armenpress.am|",
    "text": "armenpress.am: Գեղարքունիքի մարզ այցի ընթացքում ՀՀ վարչապետի պաշտոնակատար Նիկոլ Փաշինյանը եղել է Ծովինար համայնքում, հանդիպել բնակիչների հետ: Փաշինյանը բնակիչների հետ հանդիպումը սկսեց հիշատակելով Արցախյան 44-օրյա պատերազմում զոհված զինծառայողների անունները։ ՀՀ վարչապետի պաշտոնակատարին մոտենում էին բնակիչները և իրենց աջակցությունը հայտնում նրան։\n«Պետք է մեր եղբայրների նահատակությանն արժանի լինենք։ Մենք պետք է արժանի ապագա կառուցենք։ Պետք է հասկանանք, թե ի՞նչ տեղի ունեցավ մեզ հետ, որ մենք հաղթանակից հետո պարտությանը առերեսվեցինք։ Մենք պետք է շատ խորը վերլուծություն անենք, բայց մենք պարտավոր ենք մեր երեխաների համար կառուցել զարգացած, խաղաղ, կայուն ապագա»,- ընդգծեց Փաշինյանը։\nՆա նշեց, որ իրենց իշխանությունը շատ հարցերում հաջողություն է ունեցել, շատ հարցերում անհաջողություն։\n«Երկու բան կա, որում կարող եք վստահ լինել՝ մենք ձեզնից չենք գողացել, մենք ձեզ չենք խաբել»,- եզրափակեց Փաշինյանը։\n"
}