{
    "title": "Էրդողանը վնաս է հասցնում Թուրքիայի պետական հիմնական կառույցներին.Ահմեթ Դավութօղլու |ermenihaber.am|",
    "text": "ermenihaber.am: Թուրքիայի նախկին վարչապետ և արտգործնախարար Ահմեթ Դավութօղլուն անգլիական «The Financial Times» թերթին տված հարցազրույցում քննադատել է իշխող կուսակցության քաղաքականությունը: \nԴավութօղլուն նշել է, որ Թուրքիայի իշխող «Արդարություն և զարգացում» կուսակցությունը (AKP-ԱԶԿ) մի ժամանակ արժևորում էր «արդարություը, ազատությունը, մտքի և խոսքի ազատությունը»:\n«Սակայն վերջին 3 տարիներին ականատես եմ լինում, թե ինչպես են անտեսվում այն հիմնարար արժեքները, որոնց նկատմամբ ամբողջ կյանքում հարգանք ենք տածել»,- ասել է նախկին վարչապետը:\nՆրա կարծիքով` Թուրքիայի նախագահ Ռեջեփ Թայիփ Էրդողանը, ում նախագահական համակարգի անցումով տրվել էին բացառիկ լիազորություններ, վնաս է հասցնում պետության հիմնական կառույցներին:\n"
}