{
    "title": "Համաճարակաբանության և հիգիենայի կենտրոնի մասնագետները ստուգայցեր են իրականացրել ԱՀ մի շարք ընտրատեղամասերում",
    "text": "Այսօր ԱՀ առողջապահության նախարարության «Համաճարակաբանության և հիգիենայի կենտրոն» ՊՈԱԿ-ի մասնագետները մի շարք ընտրատեղամասերում իրականացրել են ստուգայցեր: Այս մասին հայտնում է Արցախ/տեղեկատվական շտաբի ֆեյսբուքյան էջը։\nՍտուգայցի ընթացքում՝-մասնագետները ընտրական տեղամասերում ծանոթացել են սանիտարահիգիենիկ նորմերի պահպանման ընթացքին,- ստուգվել են հանձնաժողովների անդամների անհատական անհրաժեշտ պարագաներով ապահովվածությունը,- ընտրողների համապատասխան թվաքանակի ձեռնոցների, դիմակների, գրիչների և ալկոգելի առկայությունը,-հանձնաժողովի անդամների կողմից սոցիալական հեռավորության ապահովումը:\n«Համաճարակաբանության և հիգիենայի կենտրոն» ՊՈԱԿ-ի մասնագետների կարծիքով ընտրատեղամասերում պահպանվել են սանիտարահիգիենիկ կանոնները, իսկ տեղ գտած որոշակի բացթողումները համապատասխան ցուցումների արդյունքում շտկվել են:\n"
}