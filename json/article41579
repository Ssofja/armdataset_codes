{
    "title": "Alphabet հոլդինգը, որի կազմի մեջ է նաև Google-ը, մեղադրվում է միլիոնավոր օգտատերերի անձնական կյանքի գաղտնիության խախտման մեջ",
    "text": "5 միլիարդ ԱՄՆ դոլարի չափով կոլեկտիվ հայց է ներկայացվել Alphabet հոլդինգի դեմ, որի կազմի մեջ է մտնում նաև Google-ը։ Հոլդինգը մեղադրվում է միլիոնավոր օգտատերերի անձնական կյանքի գաղտնիության խախտման մեջ։ Հայտնում է reuters.com-ը։\nՀամաձայն բողոքի, որը ներկայացվել է Կալիֆորնիայի նահանգային դատարան,  ընկերությունը կայքերի այցելությունների վիճակագրական ծառայությունների՝ Google Analytics, Google Ad Manager,  և այլ հավելվածների միջոցով՝ ներառյալ բջջային հեռախոսների համար նախատեսված հավելվածները, գաղտնի հավաքագրում է տեղեկատվություն օգտատերերի մասին։ Հայցի մեջ նշվում է, որ տեղեկատվության հավաքագրումն իրականացվում է անգամ անոնիմ ռեժիմի ակտիվացման դեպքում։ \nԵնթադրվում է, որ հայցվոր է հանդիսանում մի քանի միլիոն մարդ, որոնք 2016 հունիսի 1-ից կայքերի այցելությունների համար օգտագործում էին անոնիմ ռեժիմը։ Նշված խախտումների համար Google-ը կարող է վճարել առնվազն 5 հազար դոլար յուրաքանչյուր օգտատերի համար։\nԹարգմանությունը՝ Լիլիթ Հարությունյանի\n"
}