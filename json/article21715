{
    "title": "Արայիկ Հարությունյանը մի շարք նշանակումներ է արել",
    "text": "Արցախի Հանրապետության նախագահ Արայիկ Հարությունյանը հուլիսի 1-ին հաստատել է կառավարության մի շարք որոշումներ: Այս մասին հայտնում են Արցախի Հանրապետության նախագահի աշխատակազմի տեղեկատվության գլխավոր վարչությունից։\nՄելանյա Բալայանն ազատվել է Արցախի Հանրապետության ռազմահայրենասիրության, երիտասարդության, սպորտի եւ զբոսաշրջության նախարարի տեղակալի պաշտոնից՝ իր դիմումի համաձայն:\nԱլեքսանդր Շահրամանյանն ազատվել է ռազմահայրենասիրության, երիտասարդության, սպորտի եւ զբոսաշրջության նախարարության աշխատակազմի ղեկավարի պաշտոնից:\nԱշոտ Դանիելյանը նշանակվել է ռազմահայրենասիրության, երիտասարդության, սպորտի եւ զբոսաշրջության նախարարի տեղակալ՝ ազատվելով կրթության, գիտության եւ մշակույթի նախարարի տեղակալի պաշտոնից:\nՆարեկ Գրիգորյանը նշանակվել է ռազմահայրենասիրության, երիտասարդության, սպորտի եւ զբոսաշրջության նախարարի տեղակալ:\nԳայանե Գրիգորյանը նշանակվել է կրթության, գիտության եւ մշակույթի նախարարի տեղակալ՝ ազատվելով ռազմահայրենասիրության, երիտասարդության, սպորտի եւ զբոսաշրջության նախարարի տեղակալի պաշտոնից:\n"
}