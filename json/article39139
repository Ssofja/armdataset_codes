{
    "title": "ԱՄՆ-ը վերստին կրակի անհապաղ դադարեցման կոչ է անում Հայաստանին ու Ադրբեջանին |azatutyun.am|",
    "text": "azatutyun.am: Միացյալ Նահանգները վերստին կոչ է անում Հայաստանին ու Ադրբեջանին անհապաղ դադարեցնել կրակն ու ու խստորեն հետևել հրադադարի ռեժիմի պահպանմանը:\nՊետդեպարտամենտի խոսնակի ու պետքարտուղար Մայք Փոմփեոյի հայտարարություններից հետո` երեկ էլ այս մասին խոսել է ԵԱՀԿ-ում Միացյալ Նահանգների առաքելության ղեկավար, դեսպան Ջեմս Գիլմորը:\nԵլույթ ունենալով մշտական խորհդի նիստում` դիվանագետը տեղեկացրել է կառույցին անդամակցող մյուս պետություններին, որ Մինսկի խմբի միջնորդներն ակտիվ են և զբաղվում են խնդրով:\nՎերջիներս, ըստ դեսպանի, նախօրեին հանդիպել են ԵԱՀԿ-ում Ֆրանսիայի, Միացյալ Նահանգների ու Ռուսաստանի մշտական ներկայացուցիչներին, ինչպես նաև Մինսկի խմբի մյուս պետություններին, ու մանրամասներ ներկայացրել իրավիճակից: «Ես այդ հանդիպմանը նշեցի` շատ կարևոր է, որ համանախագահները թափանցիկ ու ակտիվ աշխատեն և լինեն բանակցություններին աջակցողի և արձագանքողի դերում», - ասել է Ամերիկայի դեսպանը:\nՆերկայացնելով Վաշինգտոնի դիրքորոշումը` Ջեյմս Գիլմորն ընդգծել է. - «Միացյալ Նահանգները հավատարիմ է ղարաբաղյան խնդրի տևական ու խաղաղ կարգավորմանը օգնելու հանձնառությանը, և մենք կմնանք ակտիվ `այդ նպատակին հասնելու ջանքերում»:\n"
}