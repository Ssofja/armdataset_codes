{
    "title": "Թեղուտի պոչամբարի անվտանգությունը Շրջակա միջավայրի նախարարության տիրույթում չէ |hetq.am|",
    "text": "hetq.am: Շրջակա միջավայրի նախարարությունը Թեղուտի պոչամբարի հարցում անելիքներ չունի: Այսպիսի եզրակացության կարելի է հանգել` կարդալով Շրջակա միջավայրի նախարարությունից ստացված մեր գրավոր հարցման պատասխանը:\n«Հետքը» Շրջակա միջավայրի նախարար Էրիկ Գրիգորյանին գրավոր հարցում էր ուղարկել` նշելով, որ «Վալլեքս» խմբի ընկերությունների փոխնախագահ Վարդան Արամյանը «Հետք»-ին տված 2018թ.-ի օգոստոսի 20-ի հարցազրույցում հայտնել էր, որ Թեղուտի պոչամբարի տեխնիկական անվտանգության ցուցանիշները չեն համապատասխանում ՀՀ օրենսդրական և միջազգային ամենաբարձր չափանիշներին: Այժմ Թեղուտի հանքավայրը կրկին շահագործման է պատրաստվում:Նախարար Գրիգորյանին խնդրել էինք հայտնել, թե`\n\nՇրջակա միջավայրի նախարարության կողմից գնահատվե՞լ է Թեղուտի պոչամբարի վիճակը վերջին շրջանում:\n\n\nնախարարության մասնագետները կատարե՞լ են որևէ ուսումնասիրություն` պարզելու, թե շահագործման պարագայում պոչամբարն արդյոք անվտանգ է լինելու, կամ կա՞ն ռիսկային գործոններ, որոնք կարող են սպառնալ շրջակա միջավայրին: Եթե կատարվել էին մասնագիտական ուսումնասիրություններ, ապա խնդրել էինք տրամադրել եզրակացությունների կրկնօրինակները:\n\n«Վարչապետի 2018թ. Հունիսի 11-ի N 745-L որոշմամբ, Շրջակա միջավայրի նախարարությանը պոչամբարի տեխնիկական անվտնագության ցուցանիշների (վիճակի) գնահատում և շահագործման անվտանգությունը պարզելու իրավասություններ վերապահված չեն:\nԱրտակարգ իրավիճակների առաջացման հնարավոր պատճառ համարվող օբյեկտների, առարկաների, գործընթացների, նախագծերի և լուծումների պետական փորձաքննության կազմակերպումը վերապահված է արտակարգ իրավիճակների նախարարությանը»,- նախարար Գրիգորյանին ուղղված հարցմանը պատասխանել է Շրջակա միջավայրի նախարարության գլխավոր քարտուղարի պաշտոնակատար Վահե Ջիլավյանը:\nՎարչապետը նշված որոշմամբ ընդամենը հաստատել է Շրջակա միջավայրի նախարարության (նախկին` ԲՆ) կանոնադրությունը, որի որևէ կետով, ըստ նախարարության, իրենք պարտավորություններ չունեն:\nԱվելին՝ hetq.am-ում\n"
}