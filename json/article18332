{
    "title": "Փոխգնդապետի ծեծի վերաբերյալ գործն անջատվել եւ ուղարկվել է դատախազություն. փոխգնդապետի փաստաբանը որոշումը բողոքարկելու է |news.am|",
    "text": "news.am: Եղեգնաձորում նախորդ տարի դաժանաբար ծեծի ենթարկված փոխգնդապետ Արա Մխիթարյանի գործից անջատված մասի նախաքննությունն ավարվել է եւ ուղարկվել Դատախազություն։ Այս մասին հայտնեց Արա Մխիթարյանի փաստաբան Ռաֆայել Ամիրխանյանը։\nՌաֆայել Ամիրխանյանը հայտնեց, որ նախաքննության ավարտ հայտարարվել է միայն Հարություն Գրիգորյանի մասով, որի վերաբերյալ իրենք պատրաստվում են բողոք ներկայացնել Դատախազություն։\n«Նրա եղբոր եւ չպարզած այլ անձնանց մասով քրեական գործն անջատվել է եւ դեռ նախաքննությունը շարունակվում է։ Մենք գտնում ենք, որ կա բավարար ապացույցներ գործը միասին Դատախազություն ուղարկելու համար»,- ասաց փաստաբանը։\nԱնդրադառնալով փոխգնդապետի առողջական վիճակին՝ փաստաբանն ասաց, որ դրական դինամիկա չկա։\nՄարտի 6-ին, ՀՀ վերաքննիչ քրեական դատարանը բավարարել էր փոխգնդապետին ծեծի ենթարկելու գործով մեղադրյալ Զավեն Գրիգորյանին ազատ արձակելու պաշտպանի միջնորդությունը։\n"
}