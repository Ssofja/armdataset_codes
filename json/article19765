{
    "title": "Լը Դրիանը և Բայրամովը քննարկել են Ղարաբաղի հարցով եռակողմ պայմանավորվածությունների իրականացումը |azatutyun.am|",
    "text": "azatutyun.am: Ադրբեջանի և Ֆրանսիայի արտգործնախարարների միջև հեռախոսազրույց է կայացել։\nԱդրբեջանական կողմի փոխանցմամբ՝ Ջեյհուն Բայրամովն ու Ժան-Իվ Լը Դրիանը քննարկել են Լեռնային Ղարաբաղի հարցով Ադրբեջանի, Ռուսաստանի և Հայաստանի առաջնորդների եռակողմ պայմանավորվածությունների իրականացումը։\n«Նաև քննարկվել է Ադրբեջանի և Ֆրանսիայի երկկողմ հարաբերությունների ներկա իրավիճակը, ընդգծվել է այդ ուղղությամբ երկխոսության շարունակության կարևորությունը», - ասվում է ադրբեջանական դիվանագիտական գերատեսչության հաղորդագրությունում։\nՆախօրեին Ժան-Իվ Լը Դրիանը հեռախոսազրույց է ունեցել նաև հայաստանցի պաշտոնակից Արա Այվազյանի հետ։ Ըստ Հայաստանի արտգործնախարարության՝ «զրուցակիցները հանգամանալից անդրադարձել են Լեռնային Ղարաբաղի հակամարտության գոտում հետպատերազմյան իրադրությանը, տարածաշրջանային անվտանգության և խաղաղության հարցերի»:\n"
}