{
    "title": "Արցախում թշնամու սադրանքի հետևանքով վիրավորում է ստացել ժամկետային զինծառայող Արգիշտի Տիգրանի Շահնազարյանը․ ՊԲ",
    "text": "Այսօր՝ ժամը 15:20-ի սահմաններում, ադրբեջանական ԶՈՒ ստորաբաժանումները  հերթական անգամ սադրանքի են դիմել՝ խախտելով հրադադարն ու թիրախային կրակ բացելով Արցախի Թաղավարդ բնակավայրի ուղղությամբ տեղակայված ՊԲ մարտական դիքերի ուղղությամբ։ Այս մասին հայտնում են Արցախի ՊԲ-ից։\n«Սադրանիք հետևանքով հրազենային վիրավորում է ստացել ժամկետային զինծառայող, շարքային Արգիշտի Տիգրանի Շահնազարյանը: \nՊԲ ստորաբաժանումների հակազդող գործողություններով հակառակորդի կրակը լռեցվել է»,- նշված է ՊԲ հաղորդագրության մեջ։\n"
}