{
    "title": "Ցխինվալին իր անկախությունը ճանաչելու կոչով դիմել է Իտալիային |aliq.ge|",
    "text": "aliq.ge: Ցխինվալին դիմել է Իտալիայի իշխանություններին Հարավային Օսիան որպես անկախ հանրապետություն ճանաչելու խնդրանքով: Այս մասին հայտարարել է Իտալիայում Վրաստանի կողմից չվերահսկվող Հարավային Օսիայի ներկայացուցիչը:\n«Կարծում ենք եկել է ժամանակը, որ Իտալիան այժմյան իշխանությունների անունից Հարավային Օսիան ճանաչի որպես անկախ հանրապետություն»,- ասել է Մաուրո Մուրջան:\nՆրա խոսքով, Իտալիայի կողմից Հարավային Օսիայի անկախության ճանաչումը կվերականգնի խաղաղ համակեցության ավանդույթը և ժողովրդի իրավունքը` ինքնուրույն որոշել իր ապագան:\n2008 թվականի օգոստոսյան պատերազմից հետո Ռուսաստանը ճանաչել է Հարավային Օսիայի եւ Աբխազիայի անկախությունը:\nՌուսաստանի միջնորդությամբ Հարավային Օսիան և Աբխազիայի անկախությունը ճանաչել են Նիկարագուան, Վենեսուելան, խաղաղօվկիանոսյան Նաուրու կղզին և վերջերս նաև պատերազմական վիճակում գտնվող Սիրիան։\n"
}