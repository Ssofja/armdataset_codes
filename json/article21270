{
    "title": "ԵՄ-ում նոր հրամանագիր է ընդունվել ընդդեմ «ահաբեկչական բովանդակության առցանց տարածման» |tert.am|",
    "text": "tert.am: Եվրամիության խորհուրդը նոր հրամանագիր է ընդունել ընդդեմ «ահաբեկչական բովանդակության առցանց տարածման», գրում է Deutsche Welle-ի ռուսական ծառայությունը:\nԸստ նորամուծության, ԵՄ անդամ պետությունների իրավասու մարմիններն իրավունք են ստանում պատվիրել ծառայություններ մատուցող ընկերություններին հեռացնել ահաբեկչական բովանդակությունը կամ արգելափակել դրա մուտքը ԵՄ անդամ բոլոր երկրներում:\n«Համացանցային հարթակները մեկ ժամվա ընթացքում ստիպված կլինեն հեռացնել կամ անջատել բովանդակության հասանելիությունը»,- ասվում է ԵՄ կանոնակարգում:\nՆշվում է՝ կանոնները կտարածվեն ԵՄ-ում ծառայություններ մատուցող բոլոր մատակարարների վրա՝ անկախ այն բանից, թե արդյոք նրանց կենտրոնակայանը գտնվում է միության անդամ երկրներից մեկում, թե ոչ:\nՆոր կանոնները ուժի մեջ կմտնեն 2022 թվականից:\n"
}