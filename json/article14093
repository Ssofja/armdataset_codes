{
    "title": "ԱՄՆ-ում շարունակում են սպասել մի քանի նահանգում ձայների հաշվարկի արդյունքներին\r\n |azatutyun.am|",
    "text": "azatutyun.am: Ամերիկացիները շարունակում են սպասել մի քանի նահանգներում ձայների հաշվարկի արդյունքներին, որոնք կարող են պարզել նախագահական ընտրությունների հաղթողին:\nՆախկին փոխնախագահ Ջո Բայդենը երկու նահանգներում, որոնք որոշիչ դեր են խաղում, առաջ է անցել՝ այսպիսով մոտենալով հաղթանակին:\nԱլյասկայում, Արիզոնայում, Ջորջիայում, Նևադայում, Փենսիլվանիայում և Հյուսիսային Կարոլինայում վերջնական արդյունքները դեռ հայտնի չեն:\nԱյժմ ամբողջ ուշադրությունը Փենսիլվանիային է ուղղված՝ եթե Բայդենը հաղթի այս նահանգում ևս, ապա կստանա ընտրիչների անհրաժեշտ թվով՝ առնվազն 270 ձայները:\nԵրկու թեկնածուներն էլ վստահ են, որ հաղթելու բոլոր հնարավորություններն ունեն:\n"
}