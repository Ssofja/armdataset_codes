{
    "title": "Վաշինգտոնը 10 մլն դոլար է խոստանում «Հեզբոլլահ» խմբավորման Իրաքի առաջնորդի մասին տեղեկությունների դիմաց |azatutyun.am|",
    "text": "azatutyun.am: Վաշինգտոնը 10 միլիոն դոլար պարգևավճար է խոստանում Իրաքում գործող «Հեզբոլլահ» խմբավորման առաջնորդ Մուհամեդ Կաութարանիի մասին տեղեկությունների դիմաց: Այս մասին հայտարարել է ԱՄՆ-ի պետքարտուղարությունը:\nԱմերիկյան դիվանագիտական գերատեսչության տվյալներով՝ Կաութարանին, ում անունը 2013 թվականից ի վերջ շրջանառվում է Միացյալ Նահանգների կողմից կազմված միջազգային ահաբեկիչների ցանկում, մասնակի համակարգում է Իրաքում իրանա-լիբանանյան խմբավորման քաղաքական գործունեությունը, որը նախկինում իրականացնում էր իրանցի գեներալ Քասեմ Սուլեյմանին:\nԻրանի Հեղափոխության պահապանների կորպուսի մաս կազմող հատուկ ստորաբաժանում՝ «Ալ Քուդսի» հրամանատար Սուլեյմանին սպանվել է անցած հունվարին Բաղդադի միջազգային օդանավակայանի մերձակայքում՝ ամերիկյան օդուժի հարձակման հետևանքով:\n"
}