{
    "title": "«Իրանը գլոբալ և տարածաշրջանային խաղաղության ամենամեծ սպառնալիքն է. համատեղ գործողությունների ժամանակն է». Իսրայելը դիմել է միջազգային հանրությանը |tert.am|",
    "text": "tert.am: Իսրայելը մի կողմ չի քաշվի, քանի դեռ Իրանը զարգացնում է իր միջուկային ծրագիրը: Այս մասին հայտարարել է Իսրայելի պաշտպանության նախարար Բենի Գանցը, գրում է The Jerusalem Post-ը:\nՀայտարարությունը հնչել է այն ժամանակահատվածում, երբ բավականին լարված իրավիճակ է Իսրայելի և Լիբանանի սահմանին: Լիբանանից Իսրայելի ուղղությամբ հրթիռներ են արձակվում Իրանի աջակցությունը վայելող «Հեզբոլլահ» խմբավորման կողմից:\nԳանցը հայտարարել է, որ Իսրայելը պատրաստ է աջակցել իր հյուսիսային հարևան Լիբանանին, սակայն թույլ չի տա, որպեսզի Լիբանանում կատարվող ողբերգությունը հասնի Իսրայելի սահման:\n«Մենք լավ գիտենք «Հեզբոլլահ»-ի՝ ի վնաս անվտանգության իրավիճակն օգտագործելու փորձերի մասին: Լիբանանի քաղաքացիներն Իրանի ուղիղ ազդեցության տակ են»,-հայտարարել է Գանցը:     \n"
}