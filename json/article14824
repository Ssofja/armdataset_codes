{
    "title": "Հունաստանի և Եգիպտոսի միջև կնքված համաձայնագիրն օրենքի ուժ չունի․ Թուրքիայի ՊՆ |ermenihaber.am|",
    "text": "ermenihaber.am: Թուրքիայի պաշտպանության նախարար Հուլուսի Աքարը օգոստոսի 18-ին Լիբիա կատարելիք այցից առաջ լրագրողների հետ հարցազրույցում անդրադարձել է Արևելյան Միջերկրականում տեղի ունեցող վերջին զարգացումներին:\nԱքարը, կրկնելով Թուրքիայի բարձրաստիճան ղեկավարության կողմից հնչեցված պնդումները, նշել է, որ իրենք Միջերկրական ծովի արևելյան հատվածում շարունակում են «պաշտպանել» ինչպես Թուրքիայի, այնպես էլ Կիպրոսի թուրքերի «իրավունքները»: \nԱնդրադառնալով Արևելյան Միջերկրականում թուրք-հունական լարվածության սրմանը զուգընթաց ծովային սահմանների սահմանազատման վերաբերյալ վերջերս Հունաստանի ու Եգիպտոսի միջև ստորագրված համաձայնագրին` Թուրքիայի պաշտպանության նախարարն ասել է.\n«Հունաստանի և Եգիպտոսի միջև բացառիկ տնտեսական գոտու վերաբերյալ համաձայնագիրն օրենքի ուժ չունի»:\nՆրա պնդմամբ` նշյալ համաձայնագիրը հակասում է ինչպես Հունաստանի, այնպես էլ Եգիպտոսի ժողովրդի շահերին:\n"
}