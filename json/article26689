{
    "title": "ԲՀԿ-ն դիմումն ուղարկել է Սահմանադրական դատարան. Արման Աբովյան",
    "text": "ԱԺ պատգամավոր Արման Աբովյանը ֆեյսբուքյան իր էջում տեղեկացրել է, որ ԲՀԿ-ն դիմումն ուղարկել է Սահմանադրական դատարան:\n«ԱԺ ԲՀԿ խմբակցության քարտուղար ուզում եմ տեղեկացնել,որ «Բարգավաճ Հայաստան» խմբակցության իմ գործընկերները, ես և անկախ պատգամավոր Տիգրան Ուրիխանյանը օրենքով սահմանված ժամկետում ՀՀ Սահմանադրական դատարան ուղարկեցինք Սահմանադրական դատարանին ուղղված դիմումը»,- գրառել է Աբովյանը:\nՀիշեցնենք, որ «Բարգավաճ Հայաստանը» հայտարարել էր, որ մտադիր է  Սահմանադրական դատարանում վիճարկել Ազգային ժողովի ընդունած սահմանադրական փոփոխությունների մասին օրենքը՝ որակելով այն հակասահմանադրական։ Գագիկ Ծառուկյանի ղեկավարած ուժն ունի 25 պատգամավոր, իսկ Սահմանադրական դատարան դիմելու համար անհրաժեշտ է առնվազն 27 ստորագրություն, հետևաբար առանց «Լուսավոր Հայաստան»-ի աջակցության ՍԴ դիմելու հնարավորություն չէր լինի։\n"
}