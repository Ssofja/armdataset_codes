{
    "title": "Կորոնավիրուսը Վրաստանում. հուլիսի 30-ի տվյալները |aliq.ge|",
    "text": "aliq.ge: Հուլիսի 30-ի ժամը 10:30-ի դրությամբ՝ Վրաստանում կորոնավիրուսով վարակի 5 նոր դեպք է գրանցվել. ընդհանուր դեպքերի քանակը երկրում 1160 է: Այս մասին գրում է կառավարության կողմից ստեղծված stopcov.ge կայքը: \nՎրաստանում այսօր կորոնավիրուսից բուժվել է ևս 6 պացիենտ և ընդհանուր հաշվով՝ վարակը հաղթահարել է 935 մարդ: Վարակից երկրում մահացել է 17 մարդ:\nԱյս պահի դրությամբ՝ կարանտինային գոտում է գտնվում 6489 քաղաքացի, հատուկ ստացիոնար հսկողության տակ է 337 պացիենտ: Արտերկրից կորոնավիրուսով վարակված 41 քաղաքացի է տեղափոխվել Վրաստան բուժվելու նպատակով:\nՀիշեցնենք, որ Վրաստանում առաջին անգամ կորոնավիրուսով վարակի դեպք է հայտնաբերվել փետրվարի 26-ին:\n"
}