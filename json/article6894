{
    "title": "Հունաստանի և Կատարի ինքնաթիռները օգնություն են տարել Բեյրութ\r\n |shantnews.am|",
    "text": "shantnews.am: Օգոստոսի 4-ին Բեյրութում տեղի ունեցած հզոր պայթյուններից հետո բազմաթիվ պետություններ օգնություն են առաջարկել Լիբանանին: Այդ պետությունների շարքում են Եվրոպական Միությունը, Թուրքիան և Պարսից ծոցի երկրները:\nReuters լրատվական գործակալության փոխանցմամբ՝ Կատարի պետական լրատվական գործակալությունը հայտարարել է, որ այսօր բժշկական պարագաներ տանող առաջին ինքնաթիռը մեկնել է Լիբանան: Դրան ավելի ուշ կհետևի ևս 3 ինքնաթիռ, որոնք կտանեն 500-ական մահճակալով 2 դաշտային հիվանդանոց՝ հագեցած բոլոր անհրաժեշտ բժշկական սարքավորումներով:\nՀունաստանի իշխանությունները նույնպես հաղորդել են, որ երեկ Բեյրութ են ուղարկել C-130 ուղղաթիռ, որը տարել է 12 փրկարարի և բժշկական պարագաներ:\n"
}