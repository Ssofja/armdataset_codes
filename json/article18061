{
    "title": "Հողերի օտարումից առաջացած մուտքերը լիարժեք կուղղվեն համայնքային բյուջեներ |armenpress.am|",
    "text": "armenpress.am: ՀՀ Ազգային ժողովը երկրորդ ընթերցմամբ և ամբողջությամբ ընդունեց Հայաստանի Հանրապետության հողային օրենսգրքում փոփոխություններ կատարելու մասին օրենքի նախագիծը։ Կառավարության հեղինակած օրինագիծն Ազգային ժողովի ապրիլի 17-ի նիստում ներկայացրեց ՀՀ տարածքային կառավարման և ենթակառուցվածքների նախարարի տեղակալ Վաչե Տերտերյանը։Օրենքի նախագծով նախատեսվում է հողերի օտարումից առաջացող մուտքերն այսուհետ ուղիղ և լիարժեք ուղղել համայնքային բյուջեներ։Հայաստանի Հանրապետության հողային օրենսգրքում փոփոխություններ կատարելու մասին օրենքի նախագիծը խորհրդարանի նիստում երկրորդ ընթերցմամբ և ամբողջությամբ ընդունվեց միաձայն` 106 «կողմ» ձայնով։\n"
}