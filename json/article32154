{
    "title": "Հայտնի է ՍԴ-ում ընտրությունների արդյունքների վերաբերյալ դիմումների քննության օրը",
    "text": "Սահմանադրական դատարանը հունիսի 20-ին կայացած արտահերթ խորհրդարանական ընտրությունների արդյունքները վիճարկող 4 քաղաքական ուժերի դիմումները կքննարկի հուլիսի 9-ին: Ինչպես հաղորդում  Սահմանադրական դատարանի կայքը, նիստը կմեկնարկի ժամը 11:00-ին:\nՍահմանադրական դատարանը որոշել է միավորել ընտրությունների արդյունքները վիճարկելու վերաբերյալ «Հայաստան» և «Պատիվ ունեմ» դաշինքների, «Զարթոնք» և «Հայոց հայրենիք» կուսակցությունների դիմումները, քանի որ դիմումները վերաբերվում են նույն հարցին: Բոլոր դիմումները միավորված կքննվեն նույն նիստում: Միավորված գործով զեկուցող է նշանակվել  ՍԴ դատավոր Էդգար Շաթիրյանը:\nՄիավորված գործի դատաքննությունն անցկացվելու է բանավոր ընթացակարգով:\n"
}