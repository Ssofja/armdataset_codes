{
    "title": "Ռուսաստանի ռազմածովային ուժերը շուտով գերձայնային զենք կստանան․ Պուտին |azatutyun.am|",
    "text": "azatutyun.am: Ռուսաստանի ռազմածովային ուժերը շքերթ են անցկացրել Սանկտ Պետերբուրգում, որին մասնակցել է նաև նախագահ Վլադիմիր Պուտինը: Ելույթ ունենալով հանդիսավոր արարողության ժամանակ` վերջինս նշել է, թե «Ռուսաստանի ռազմածովային նավատոմը կհամալրվի նոր զինատեսակներով, այդ թվում` աշխարհում իր նմանը չունեցող գերձայնային հարվածային համակարգերով»:\nՊաշտպանության նախարարությունն իր հերթին հաղորդել է, թե շուտով կավարտի ռազմածովային ուժերի համար նախատեսված երկու նոր զինատեսակների` «Ցիրկոն» հրթիռային համակարգի և «Պոսեյդոն» ստորջրյա անօդաչու սարքի փորձարկման աշխատանքները: Ըստ հաղորդումների, «Ցիրկոնը» կարող է խոցել թիրախները ավելի քան հազար կիլոմետր հեռավորության վրա` գերձայնային արագությամբ:\n"
}