{
    "title": "Մակունցը ներկայացրեց արտահերթ ընտրությունների վերաբերյալ հանրային պահանջի բացակայության չափորոշիչը |armenpress.am|",
    "text": "armenpress.am: Իշխանությունն արտահերթ ընտրությունների անցկացման հանրային պահանջ չի տեսնում, քանի որ խորհրդարանական և արտախորհրդարանական ընդդիմության մեծամասնությունը նման պահանջ չի ձևակերպել: Այս մասին փետրվարի 8-ին խորհրդարանում լրագրողների հետ զրույցում ասաց  «Իմ քայլը» խմբակցության ղեկավար Լիլիթ Մակունցը:\n«Հանրային պահանջի ձևակերպման ամենաառաջնային մեխանիզմներից մեկը քաղաքական ուժերի կողմից ներկայացվելու տեսքով է: Քանի որ խորհրդարանական և արտախորհրդարանական ընդդիմության մեծամասնությունն այդ պահանջը չի ձևակերպել՝ համաձայնության գալով արտահերթ ընտրություններ անցկացնելու շուրջ, ուրեմն այդպես է»,- ասաց Մակունցը:\nԼիլիթ Մակունցը հավելեց, որ խորհրդարանական ընդդիմության կողմից դրական արձագանք չի ստացել արտահերթ ընտրություններ անցկացնելու իրենց առաջարկը:\n"
}