{
    "title": "Պայթել է գործարանի սպիրտի ցիստեռը և հրդեհ է բռնկվել. գյուղապետ |pastinfo.am|",
    "text": "pastinfo.am: «Պռոշյանի կոնյակի գործարան»-ում վթար է եղել, որի հետևանքով պայթել է սպիրտի ցիստեռը և հրդեհ է բռնկվել։ Այս մասին ասաց Արմավիրի համայնքապետ Ռաֆիկ Մարգարյանը։\n«Վթար է եղել, որը չպիտի լիներ. կա՛մ անվտանգության կանոնների խախտում է եղել, կա՛մ ինչ-որ մի բան տեղում չի աշխատել, չգիտեմ։ Չեմ կարող ասել՝ ում մեղքով է եղել, ոնց է եղել»,-ասաց համայնքապետը։\nՀարցին՝ արդյոք մահացածների ինքնությունը պարզվել է, Ռաֆիկ Մարգարյանն ասաց, որ դեռ տեղեկություն չունի։\nՔիչ առաջ ԱՆ խոսնակ Ալինա Նիկողոսյանը ֆեյսբուքյան իր էջում գրել է, որ «Պռոշյան կոնյակի գործարանի» մասնաճյուղում տեղի ունեցած հրդեհի հետևանքով տուժած 4 պացիենտները տեղափոխվել են Այրվածքաբանության ազգային կենտրոն:Նրանց վիճակը բժիշկները գնահատում են ծայրահեղ ծանր: Բոլորը արական սեռի են:\n33 տարեկան` ունի վերին շնչուղիների 10% այրվածք: Ընդհանուր այրվածքային մակերեսը կազմում է 35%:\n32 տարեկան` ունի վերին շնչուղիների 20% այրվածք: Ընդհանուր այրվածքային մակերեսը կազմում է 90%:\n46 տարեկան` ունի վերին շնչուղիների 10% այրվածք: Ընդհանուր այրվածքային մակերեսը կազմում է 50%:\n24 տարեկան` ունի վերին շնչուղիների 10% այրվածք: Ընդհանուր այրվածքային մակերես կազմում է 30%:\n"
}