{
    "title": "Շառլ Միշելը ժամանել է Հայաստան",
    "text": "Փոխվարչապետի պաշտոնակատար Մհեր Գրիգորյանը «Զվարթնոց» օդանավակայանում դիմավորել է երկօրյա այցով Հայաստան ժամանած Եվրոպական խորհրդի նախագահ Շառլ Միշելին:\nԿառավարության տարածած հաղորդագրության համաձայն՝ այցի շրջանակում Շառլ Միշելը կհանդիպի վարչապետի պաշտոնակատար Նիկոլ Փաշինյանին: Հանդիպումից հետո Նիկոլ Փաշինյանը և Շառլ Միշելը ԶԼՄ ներկայացուցիչների համար հանդես կգան բանակցություններն ամփոփող հայտարարություններով:\nԵվրոպական խորհրդի նախագահը կհանդիպի նաև նախագահ Արմեն Սարգսյանին, կայցելի Ծիծեռնակաբերդի հուշահամալիր՝ հարգանքի տուրք մատուցելու Հայոց ցեղասպանության զոհերի հիշատակին:\n"
}