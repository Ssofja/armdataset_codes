{
    "title": "Քիչ առաջ գրությամբ դիմել եմ ՀՀ քաղավիացիայի կոմիտեի նախագահ Տաթևիկ Ռևազյանին․ Էդմոն Մարուքյան",
    "text": "Էդմոն Մարուքյանը ֆեյսբուքյան իր էջում գրում է․\n«Սիրելի՛ քաղաքացիներ,\nՔիչ առաջ գրությամբ դիմել եմ ՀՀ քաղաքացիական ավիացիայի կոմիտեի նախագահ Տաթևիկ Ռևազյանին հետևյալ հարցի կապակցությամբ․\nԵվրոպական միության պաշտոնական կայքում դեկտեմբերի 09-ին հրապարակված տեղեկատվության համաձայն՝ Հայաստանի քաղաքացիական ավիացիայի կոմիտեն ենթարկվել է խիստ քննության՝ անվտանգության վերահսկողության նվազման նշանների պատճառով։\nՀարցը չափազանց կարևոր է, քանի որ նման հանգամանքներն իջեցնում են մեր երկրի վարկանիշը, ինչն իր հետ բերում է նաև զբոսաշրջության նվազեցում։\nՀիմք ընդունելով «Ազգային ժողովի կանոնակարգ» ՀՀ սահմանադրական օրենքի 3-րդ հոդվածի առաջին մասի 11-րդ կետը՝ խնդրում եմ տրամադրել մանրամասն տեղեկատվություն այն մասին, թե՝- ինչ փաստերի կապակցությամբ է որոշվել, որ ՀՀ քաղաքացիական ավիացիայի կոմիտեում կան անվտանգության վերահսկողության նվազման նշաններ- ինչ միջոցներ է ձեռք առնում կոմիտեն այս ուղղությամբ դրությունը շտկելու նպատակով»։\n"
}