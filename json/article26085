{
    "title": "Արտաշատի թիվ 5 դպրոցի աշակերտները թունավորվել են բուֆետում վաճառվող սննդից",
    "text": "ՀՀ քննչական կոմիտեից տեղեկացնում են, որ սննդային թունավորման դեպք է գրանցվել Արտաշատի թիվ 5 դպրոցում:\n«Նախնական տվյալներով՝ երեխաները թունավորվել են դպրոցի բուֆետում վաճառվող սննդից: Այս պահին շուրջ 19 աշակերտ տեղափոխվել է հիվանդանոց:\nՓաստի առթիվ Արարատի մարզային քննչական վարչությունում հարուցվել է քրեական գործ՝ ՀՀ քրեական օրենսգրքի 279-րդ հոդվածի 2-րդ մասի 2-րդ կետով: Դեպքի վայրում և հիվանդանոցում աշխատում են Արարատի մարզային քննչական վարչության քննիչները»,- ասված է հաղորդագրությունում:\n"
}