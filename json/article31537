{
    "title": "Ժամկետային զինծառայողների հարազատները Կառավարության դիմաց էին՝ կոորդինացնելու հետագա անելիքները |armtimes.com|",
    "text": "armtimes.com: Ժամկետային զինծառայողների ծնողները այսօր Կառավարության դիմաց էին։ Ծնողներից մեկը նշեց, որ Կառավարությունից պահանջ չունեն, պարզապես հավաքվել են այստեղ՝ համակարգելու հետագա անելիքները։ \n«Վարչապետի խոսնակ Մանե Գևորգյանի հետ հանդիպումից հետո հանդիպում կազմակերպեցին պաշտպանության նախարարի հետ։ Կարող ենք համարել, որ այդ պահանջն էլ որոշակի արդյունք տվեց, դրա համար այս պահին վարչապետի հետ հանդիպման անհրաժեշտություն չկա, ուղղակի ամենօրյա ռեժիմով հավաքվում ենք այստեղ ժամը 12:00-ին: Համարեք՝ քանի որ չունենք օֆիս, մի տեղ պիտի հավաքվենք, որպեսզի կոորդինացնենք մեր անելիքները»։\nԶինծառայողի մայրը նաև ասաց, որ հետագայում պահանջներ ձևավորվելու դեպքում դիմելու են պաշտպանության նախարարություն։ «Քանի որ վերջին հանդիպումը եղավ պաշտպանության նախարարի հետ, և մենք հասկացանք, որ մեզ հուզող բոլոր հարցերի պատասխանները իրավասու է տալ միայն պաշտպանության նախարարությունը, հետագա պահանջներ ձևավորվելու դեպքում մենք ավելի լավ է՝ դիմենք պաշտպանության նախարարությանը, քան Կառավարությանը։ Այս առումով Կառավարության հետ որևէ հանդիպման պահանջ ակտուալ չէ»։\nԾնողի խոսքով՝ զինծառայողների հարազատների 5 հոգանոց խումբ էլ Մարդու իրավունքների պաշտպանի գրասենյակի դիմաց է գտնվում։ \nՇարունակությունը՝ armtimes.com-ում\n"
}