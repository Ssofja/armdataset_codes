{
    "title": "Արցախում թեստավորված 17 քաղաքացիների մոտ կորոնավիրուս չի հաստատվել",
    "text": "Արցախի Հանրապետության առողջապահության նախարարության փոխանցմամբ՝ ստացվել են թեստավորված ևս 17 քաղաքացու փորձանմուշի արդյունքները, որոնք բացասական են, ինչը նշանակում է, որ նոր կորոնավիրուսի վարակը նրանց մոտ չի հաստատվել:\nԱյս մասին տեղեկացնում է Արցախ տեղեկատվական շտաբը:\nՀիշեցնենք, որ առայսօր Արցախում գրանցվել է նոր կորոնավիրուսի վարակման 8 դեպք, որից վեցն արդեն ապաքինվել են:\nԿեղծ և չստուգված լուրերից խուսափելու համար շտաբը կրկին կոչ է անում հետևել պաշտոնական լրահոսին:\n"
}