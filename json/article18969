{
    "title": "Ավարտվել է ժամկետային զինծառայողների ծնողների հանդիպումը վարչապետի հետ |1lurer.am|",
    "text": "1lurer.am: Այսօր ժամկետային զինծառայողների ծնողները հանդիպում ունեցան ՀՀ վարչապետ Նիկոլ Փաշինյանի հետ:\nԺամկետային զինծառայողների՝ հանդիպմանը մասնակցած ծնողներից մեկը լրագրողների հետ զրույցում ասաց, որ վարչապետը իրենց ընդառաջել է, լսել իրենց բարձրացրած խնդիրները: \n«Եկանք համաձայնության վարչապետի հետ՝ ևս մեկ անգամ հանդիպելու մոտ ժամանակներս»,- ասաց ծնողը՝ նշելով, որ իրենց բարձրաձայնած հարցերի լուծման մասին հիմա դեռ վաղ է խոսել:  \n«Մենք խոսել ենք ընդհանուր խնդիրներից»,- հավելեց նա:  \nՆշենք, որ արդեն տևական ժամանակ է՝ ծնողները պարբերաբար ակցիաներ են իրականացնում, հանդիպում տարբեր պաշտոնյաների հետ և պահանջում, որ իրենց զինվորները վերադառնան Հայաստան: \n"
}