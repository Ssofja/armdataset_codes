{
    "title": "Թուրքիայի պաշտպանության նախարարը մեկնել է Պակիստան |azatutyun.am|",
    "text": "azatutyun.am: Թուրքիայի պաշտպանության նախարար Հուլուսի Աքարը մեկնել է Պակիստան՝ քննարկելու պաշտպանության ու անվտանգության, ինչպես նաև ռազմարդյունաբերության ոլորտում համագործակցությունը խորացնելու հարցը։\nԱվանդաբար սերտ կապեր ունեցող երկրներն անցած ամիս նոր համաձայնագիր էին ստորագրել՝ պաշտպանության բնագավառում, հատկապես՝ զինուժի կատարելագործման ոլորտում փոխգործակցությունը մեծացնելու, ահաբեկչության դեմ արդյունավետ պայքարելու վերաբերյալ։\nՊակիստանն ու Թուրքիան սերտորեն համագործակցում են նաև Ադրբեջանի հետ՝ երկու շաբաթ առաջ երեք երկրները Բաքվում հռչակագիր են ստորագրել տնտեսության, պաշտպանության ու այլ ոլորտներում կապերն ամրապնդելու վերաբերյալ։\n"
}