{
    "title": "Արցախի ամբողջ տարածքում գազի ժամանակավոր անջատում է սպասվում",
    "text": "Արցախի Հանրապետության ողջ տարածքում գազի ժամանակավոր անջատում է սպասվում։ Այս մասին  տեղեկացնում են «Արցախգազ» ՓԲԸ֊ից։\nԿապված պատերազմի ժամանակ վնասված մայրուղային բարձր ճնշման գազատարի վթարավերականգնողական իրականացման աշխատանքների հետ՝ ամբողջ հանրապետության տարածքում կդադարեցվի գազամատակարարումը՝ հուլիսի 19-ի ժամը 10:00-ից մինչև հուլիսի 20-ի ժամը 18:00֊ն ընկած ժամանակահատվածում: Ընկերությունը հայցում է սպառողների ներողամտությունը պատճառված անհանգստության համար։ \n"
}