{
    "title": "ԵՊՀ-ն հավաքած մի քանի միլիարդ դրամ ունի, շնորհակալություն նախկին կառավարիչներին. ԵՊՀ հոգաբարձուների խորհրդի նախագահ |aysor.am|",
    "text": "aysor.am: Երևանի պետական համալսարանի ռեկտորի պաշտոնակատար Գեղամ Գևորգյանն այսօր ԵՊՀ հոգաբարձուների խորհրդի նիստում առաջարկեց ԵՊՀ-ի հանրակացարանը բերել շահագործման վիճակի։\n«Այն հիմովին նորոգված է, բայց սենյակներում կահույք չկա։ Առաջարկում եմ այն բերել շահագործման տեսքի, դրա համար կպահանջվի մոտ 150 միլիոն դոլար ներդրում։ Վստահ չեմ, որ սեպտեմբերի 1-ին կհասցնենք, բայց ամեն ինչ կանենք, որ հոկտեմբերին հասցնենք», - ասաց ռեկտորի պաշտոնակատարը։\nԵՊՀ հոգաբարձուների խորհրդի նախագահ Գևորգ Մուրադյանն ասաց, որ համալսարանը հավաքած գումարներ ունի։\n«Շնորհակալություն նախորդ հոգաբարձուների խորհուրդներին և կառավարիչներին, ովքեր այդ ամեն ինչին հասել են։ Խոսքը մի քանի միլիարդ դրամի մասին է, որ մենք ունենք, որ կան հաշվեհամարների վրա», - ասաց Գևորգ Մուրադյանը։\nՆա նշեց՝ համաձայն է ռեկտորի պաշտոնակատարի հետ, այն է՝ օր առաջ լուծել ԵՊՀ հանրակացարանի հարցը։\n"
}