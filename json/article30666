{
    "title": "Կորոնավիրուսով  կասկածվող հիվանդին անհրաժեշտություն էր առաջացել երրորդ անգամ հետազոտել․ թեստը բացասական է",
    "text": "Գեղարքունքիքի մարզպետ Գնել Սանոսյանը ֆեյսբուքյան իր էջում գրում է․\n«Գեղարքունիքի մարզի սիրելի' բնակիչներ.\nԻնչպես երեկ հայտնել էի, կորոնավիրուսով  կասկածվող հիվանդին անհրաժեշտություն է առաջացել երրորդ անգամ հետազոտել։ Դրական լուր ունեմ բոլորիս համար` այն բացասական է։ \nՄեր պացիենտի բուժսպասարկման հետագա ընթացքը կկատարվի ըստ բժշկական ցուցումների։ \nՇնորհակալություն եմ հայտնում Առողջապահության համակարգի մեր գործընկերներին, այս դեպքում հատկապես  Նորք Ինֆեկցիոն կլինիկական  հիվանդանոցի եւ Սուրբ Գրիգոր Լուսավորիչ բժշկական կենտրոնի բոլոր բուժաշխատողներին, ովքեր այս օրերին աշխատում են գերծանրաբեռնված, անձնվիրաբար պայքարում յուրաքանչյուր հիվանդի առողջության եւ կյանքի համար եւ  ցուցաբերում մասնագիտական բարձր պրոֆեսիոնալիզմ»։\n"
}