{
    "title": "Ադրբեջանը մինչև այժմ չի կատարել ռազմագերիներին վերադարձնելու ամենակարևոր դրույթը. Նիկոլ Փաշինյան |1lurer.am|",
    "text": "1lurer.am: ՀՀ վարչապետի պաշտոնակատար Նիկոլ Փաշինյանը հայտարարել է, որ Լեռնային Ղարաբաղում ռուս խաղաղապահների գործունեությունն արդյունավետ է գնահատում՝ փոխանցում է РИА Новости-ն:\n«Ցանկանում եմ հատկապես նշել այն դերը, որ Ռուսաստանն ու նախագահ Վլադիմիր Պուտինը խաղացել են Լեռնային Ղարաբաղի պատերազմի դադարեցման գործում: Ցանկանում եմ ընդգծել, որ Լեռնային Ղարաբաղում ռուս խաղաղապահների գործունեությունն արդյունավետ եմ գնահատում. դա այժմ ակնհայտ է մեզ համար»,- հայտարարել է Նիկոլ Փաշինյանը ՌԴ վարչապետի հետ հանդիպման ժամանակ:\nՆա հիշեցրել է, որ շարունակվում է ՌԴ-ի, Հայաստանի և Ադրբեջանի փոխվարչապետների նախագահությամբ գործող եռակողմ հանձնաժողովի աշխատանքը:\n«Սակայն կուզեի նշել, որ Ադրբեջանը մինչև այժմ, դժբախտաբար, չի կատարել նոյեմբերի 9-ի եռակողմ հայտարարության ամենակարևոր դրույթը: Դա վերաբերում է ռազմագերիների և պահվող այլ անձանց վերադարձին»,- ասել է Նիկոլ Փաշինյանը:\nՀՀ վարչապետի պաշտոնակատար Նիկոլ Փաշինյանը Ռուսաստանին շնորհակալություն է հայտնել «այդ խնդիրը լուծելու ուղղությամբ գործադրվող ջանքերի համար»:\n"
}