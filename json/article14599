{
    "title": "Պատգամավոր Նիկոլայ Բաղդասարյանին հեծանվով վրաերթի ենթարկելու գործով կալանավորվածն ազատ է արձակվել",
    "text": "ԱԺ «Իմ քայլը» խմբակցության պատգամավոր Նիկոլայ Բաղդասարյանին հեծանվով վրաերթի ենթարկելու փորձ կատարած անձը ազատ է արձակվել:\nԱյս մասին ֆեյսբուքյան գրառում է արել փաստաբան Էմին Բեգլարյանը.\n«Հենց նոր դատավոր Ա. Նիկողոսյանի որոշմամբ «հեծանվի գործով» իմ եւ փաստաբան Կարեն Մեջլումյանի կալանավորված պաշտպանյալն ազատ արձակվեց հիմնավոր կասկածի եւ հիմքերի բացակայությամբ»:\nՀիշեցնենք, որ մայիսի 11-ին ոստիկանության Կենտրոնական բաժին էր դիմել ԱԺ «Իմ քայլը» խմբակցության պատգամավոր Նիկոլայ Բաղդասարյանը և հայտնել, որ անհայտ անձը հեծանվով մեծ արագությամբ ընթացել է իր ուղղությամբ, փորձել վրաերթի ենթարկել, ապա հնչեցրել սպառնալիքներ և սեռական բնույթի հայհոյանքներ։\n"
}