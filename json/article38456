{
    "title": "Լենա Նազարյանը չի պատրաստվում ներողություն խնդրել, Թագուհի Թովմասյանն էլ զգուշացնում է`չի նախանձի վերջինիս |hetq.am|",
    "text": "hetq.am: ԱԺ փոխխփոսնակ Լենա Նազարյանը չի պատրաստվում ներողություն խնդրել իր նախկին թիմակցից` Թագուհի Թովմասյանից, վերջինիս «իդիոտկա» անվանելու համար:\nԱյս մասին խորհրդարանում լրագրողների հետ զրույցում ասաց նա:\n«Թող Թագուհի Թովմասյանը ներողություն խնդրի, որ եկել է մեր խմբակցություն, մեր ցուցակ՝ առաջին իսկ հարմար պահին մեր երեսին դուռը «շրխկացնելու» և հաջորդ ցուցակ գնալու համար, այնտեղից օգուտներ ստանալու և երևի հաջորդ ցուցակ անցնելու համար: Թող ինքը ներողություն խնդրի նրա համար, որ, լինելով խմբակցության անդամ, պարտությունից հետո դուրս է եկել խմբակցությունից և հայտարարել, որ պատասխանատվությունը մերն է՝ այն դեպքում, երբ ամբողջ պատերազմի ընթացքում նա նույնպես եղել է խմբակցության անդամ և հարմար պահի դուրս եկել»,-ասաց Նազարյանը:\nՀունիսի 3-ի արտահերթ նիստում Լենա Նազարյանը Թագուհի Թովմասյանի հասցեին ցածրաձայն վիրավորական արտահայտություն էր թույլ տվել, և քանի որ խոսափողը միացված էր, դա լսելի էր: Թովմասյանը պահանջել էր ներողություն խնդրել իրենից:\nԹագուհի Թովմասյանն էլ այն կարծիքին է, որ իշխանությունը չի հասկանում իր գործառույթների լրջությունը: Լրագրողների հետ զրույցում նա համոզմունք հայտնեց, որ Լենա Նազարյանը պետք է ներողություն խնդրի, եթե չխնդրի, ապա չի նախանձի վերջինիս:\n«Չի կարող խորհրդարանական կյանքում լինել այդպիսի փոխադարձ վերաբերմունք՝ պառլամենտականների միջև»,-ասաց նա:\n"
}