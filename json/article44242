{
    "title": "Նավալնին ազատ է արձակվել |azatutyun.am|",
    "text": "azatutyun.am։ 30-օրյա կալանքից հետո այսօր առավոտյան ազատ արձակվեց ռուսաստանցի ընդդիմադիր առաջնորդ Ալեքսեյ Նավալնին:Քաղաքական գործիչը այս տարվա ընթացքում հերթական վարչական կալանքի էր ենթարկվել հանրային միջոցառման անցկացման կարգը խախտելու մեղադրանքով:Հուլիսի 28-ին առավոտյան Ալեքսեյ Նավալնին բանտից հոսպիտալացվել էր, ըստ պաշտոնական վարկածի՝ եղնջացան ախտորոշմամբ: Ընդդիմադիր գործիչը պնդում է, որ երբեք որևէ ալերգիա չի ունեցել, միևնույն ժամանակ, հակված չէ այն կարծիքին, թե ոստիկանները կարող էին թունավորել իրեն մեկուսարանում, բայց և չի բացառել, որ դա կարող էր անել կողմնակի անձ: Քաղաքական գործչի անձնական բժիշկ Անաստասիա Վասիլևան կարծիք էր հայտնել, թե մեկուսարանում կարող էր «քիմիական նյութ» լինել, որն էլ ալերգիկ դրսևորումների պատճառ է դարձել:\n"
}