{
    "title": "Անհնազանդության ակցիա իրականացնող 34 անձ է բերման ենթարկվել\r\n |pastinfo.am|",
    "text": "pastinfo.am: ՀՀ վարչապետ Նիկոլ Փաշինյանի հրաժարականի պահանջով անհնազանդության ակցիա իրականացնող 34 անձ է բերման ենթարկվել։ Այս մասին հայտնում են ՀՀ ոստիկանության լրատվության վարչությունից։\nԸստ Ոստիկանության՝ նրանք բերման են ենթարկվել վարչական իրավախախտումների վերաբերյալ օրենսգրքի 182-րդ հոդվածով նախատեսված արարք կատարելու համար, այն է՝ ոստիկանության ծառայողների օրինական պահանջը չկատարելը։\nՆշենք, որ այսօր լրացել է «Հայրենիքի փրկության շարժման» վերջնաժամկետը, որը տրվել է ՀՀ վարչապետ Նիկոլ Փաշինյանին հրաժարական տալու համար։ Ժամը 12։00-ից քաղաքացիները անհնազանդության ակցիաներ են իրականացնում Երևանում, ինչպես ՀՀ այլ մարզերում։\n"
}