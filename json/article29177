{
    "title": "Մինսկում մեկնարկել է կանանց համերաշխության ցույցը |tert.am|",
    "text": "tert.am: Մինսկում շաբաթ երեկոյան մեկնարկել է կանանց համերաշխության ակցիան, որի մասնակիցները հավաքվել են Անկախության պողոտայի երկու կողմերում՝ Հաղթանակի հրապարակում:\nԻնչպես փոխանցում է Интерфакс գործակալությունը, երթի մասնակիցները ներկայացել են սպիտակ և կարմիր հանդերձանքով, իրենց հետ բերել են նաև ծաղիկներ։\nՄիևնույն ժամանակ ուժայինները հատուկ տեխնիկա և մեքենաներ են մոտեցրել Հաղթանակի հրապարակին: Այնտեղ են տեղակայվել նաև ՕՄՕՆ-ի ջոկատները: Ոստիկանությունը ցուցարարներին զգուշացնում է միջոցառման անօրինականության մասին:\nՀիշեցնենք, որ Բելառուսում ընդդիմության կողմնակիցների ցույցերը չեն դադարում օգոստոսի 9-ին կայացած նախագահական ընտրություններից հետո, որոնց համաձայն` հաղթող է ճանաչվել գործող նախագահ Ալեքսանդր Լուկաշենկոն:\n"
}