{
    "title": "Վրաստանի ՆԳ նախարարը հարցաքննվել է դատախազությունում  |azatutyun.am|",
    "text": "azatutyun.am: Վրաստանում ևս երեք անձ է ձերբակալվել անցած ամիս մայրաքաղաք Թբիլիսիում տեղի ունեցած բռնությունների առնչությամբ:\nԵրեկ դատախազություն հարցաքննության է հրավիրվել նաև ներքին գործերի նախարար Գիորգի Գախարիան՝ հունիսի 20-21-ի բողոքի ակցիաների ընթացքում իրավապահ մարմինների կողմից անհամարժեք ուժ կիրառելու վերաբերյալ քրեական գործի շրջանակում։\nՀարցաքննությունից հետո լրագրողների հետ զրույցում Գախարիան ասել է, որ բազմաթիվ հարցերի է պատասխանել և պատրաստ է ներկայանալ դատախազություն այնքան, որքան անհրաժեշտ կլինի։\nՏվյալ գործի շրջանակում ավելի վաղ ոստիկանության երկու աշխատակիցներ էին ձերբակալվել՝ անհամարժեք ուժ կիրառելու մեղադրանքով:\n"
}