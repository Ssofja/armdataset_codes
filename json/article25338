{
    "title": "Նստում են, գողանում, թալանում, վերջում ասում՝ իրենց տեղը կառավարությունը վճարի․ Նիկոլ Փաշինյան",
    "text": "ՀՀ ազգային ժողովում շարունակվում է քառօրյայի հերթական նիստը: Օրակարգում է կառավարության ծրագրի կատարման ընթացքի եւ արդյունքների մասին զեկույցի ներկայացումը:\nՎարչապետ Նիկոլ Փաշինյանն  Կառավարության հետ հարցուպատասխանի ժամանակ, անդրադառնալով ջրօգտագործողների միության աշխատավարձրի հարցին, նշեց, որ ջրօգտագործողների միությունները Հայաստանի ամենաշատ թալանված համակարգն է։ Նա ավելացրեց, որ վերջիններս իրենց աշխատավարձերը ստանում են իրենց իսկ հավաքագրումների հիման վրա։\n«Այսինքն՝ կան ջրօգտագործողներ, որ իրենց համար ստեղծել են միություն և ընտրել նախագահ, հարկը հավաքում են և իրենք իրենց համար ստանում են աշխատավարձ։ Ի՞նչ է նշանակում, թե բոյկոտում են և չեն աշխատում։ Ես երեկ տեսա, որ մի շարք ջրօգտագործողների դեմ քրեական գործեր է հարուցվել մեկ միլիարդ դրամի արհեստական պարտք կուտակելու համար։ Ես չեմ հասկանում՝ ամեն մեկն իր արած և չարածի, իր գողացածը պետք է գցի կառավարության վրա, ցույց անի, որ մենք աշխատավարձ չենք ստացել։ Չեք աշխատել, չեք ստացել։\nՀլը մենք կգնանք էդ բոլոր ջրօգտագործող միություններում ստուգումներ կանենք, կտեսնենք՝ ով ինչքան է գողացել, հետո չգաք ասեք՝ ջրօգտագործողներին լցնում եք բանտերը։  Ինչի՞ պետք է կառավարությունը վճարի»։\nՆա նաև նշեց, որ եթե աշխատավարձ չեն ստանում, ապա լավ չեն աշխատում․ «Ուրեմն լավ չեն կառավարում, նրանց բոլորին պետք է գործից հեռացնել, որովհետև իրենք ի վիճակի չեն կառավարել։ Գնանք իրենց պետերի տները, տեսնենք՝ ոնց են ապրում, ի՞նչ ավտոներ են քշում»։\n"
}