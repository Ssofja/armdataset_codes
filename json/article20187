{
    "title": "ՌԴ Պետդումայի նախագահը կհանդիպի Արարատ Միրզոյանի հետ",
    "text": "ՌԴ Պետդումայի նախագահ Վյաչեսլավ Վոլոդինը կհանդիպի Հայաստանի խորհրդարանի խոսնակ Արարատ Միրզոյանի հետ։ Հանդիպումը տեղի կունենա Հավաքական անվտանգության պայմանագրի կազմակերպության Խորհրդարանական ասամբլեայի հարթակի շրջանակներում, մայիսի 19-20-ը՝ Բիշքեկում։\nԱյս հանդիպումն առաջինը կլինի 2018թ․ դեկտեմբերին ընտրությունների արդյունքում Արարատ Միրզոյանի՝ խորհրդարանի նախագահ ընտրվելուց հետո։ Մայիսի 20-ին կկայանա ՀԱՊԿ ԽԱ խորհրդի նիստը։\nՕրակարգի հարցերի թվում է ՀԱՊԿ-ի պատասխանատվության գոտում գտնվող տարածաշրջանների իրավիճակի հարցը։\n"
}