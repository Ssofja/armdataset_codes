{
    "title": "Ռուսական ՄիԳ-31 կործանիչը Խաղաղ օվկիանոսի երկնքում «որսացել» է ամերիկյան հետախուզական ինքնաթիռը |tert.am|",
    "text": "tert.am: Ռուսական ՄիԳ-31 կործանիչն օդ է բարձրացել Խաղաղ օվկիանոսի վրայով ամերիկյան ՌՍ-135 հետախուզական ինքնաթիռը «որսալու» համար, գրում է «ՌԻԱ Նովոստի»-ն:\n«Օդային թիրախը բացահայտելու և Ռուսաստանի պետական սահմանի խախտումը կանխելու համար օդ է բարձրացվել Արևելյան ռազմական շրջանի հակաօդային պաշտպանության ուժերին պատկանող ՄիԳ -31 կործանիչը», - ասված է ազգային պաշտպանության վերահսկման կենտրոնի հայտարարության մեջ:\nԱրտասահմանյան ռազմական ինքնաթիռի շրջադարձից հետո կործանիչի անձնակազմը վերադարձել է օդանավակայան:\nԻնչպես նշվում է հաղորդագրության մեջ, ռուսական կործանիչի թռիչքն իրականացվել է միջազգային կանոններին համապատասխան, սահմանախախտում չի արձանագրվել: \n"
}