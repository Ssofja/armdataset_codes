{
    "title": "«ՀՀ». հակակոռուպցիոն մարմինը պետք է ձեւավորվի Հատուկ քննչական ծառայության հիմքի վրա",
    "text": "«Հայաստանի Հանրապետություն» օրաթերթը գրում է. «Հակակոռուպցիոն ռազմավարության նախագծով նախատեսվում է վերափոխել եւ զարգացնել հակակոռուպցիոն ինստիտուցիոնալ համակարգը՝ առաջարկելով ստեղծել հակակոռուպցիոն մասնագիտացված մարմին՝ «Հակակոռուպցիոն կոմիտե» անվամբ։ Կոռուպցիոն հանցագործություններով զբաղվող մարմինների գործառույթների փոխանցումը նորաստեղծ հակակոռուպցիոն մարմնին ենթադրում է գործող կառույցների վերակազմավորում, ընդհուպ մինչեւ լուծարում։ «Իմ քայլը» խմբակցության անդամ Արմեն Խաչատրյանի կարծիքով, հակակոռուպցիոն մարմինը պետք է ձեւավորվի Հատուկ քննչական ծառայության հիմքի վրա։ «Հատուկ քննչական ծառայությունում աշխատում են բավականին լուրջ կադրեր, որոնք կարող են համալրել նորաստեղծ կառույցը։ Վերջինս պետք է համալրվի նաեւ օպերատիվ հետախուզական գործունեությամբ զբաղվելու ունակություն կամ մասնագիտացում ունեցող կադրերով եւ մի շարք այլ հաստիքներով։ Դա շատ մեծ աշխատանք է ենթադրում, սակայն նման կառույց ստեղծելու ամենակարճ ճանապարհն է»,- ասաց նա»:Նյութն ամբողջությամբ կարդացեք թերթի այսօրվա համարում։\n"
}