{
    "title": "Հունաստանը պնդում է՝ Թուրքիան նախընտրում է է՛լ ավելի «թեժացնել լարվածությունը» |azatutyun.am|",
    "text": "azatutyun.am: Պաշտոնական Աթենքը վերստին քննադատել է Թուրքիային, և պնդել, թե Անկարան երկխոսության փոխարեն նախընտրում է է՛լ ավելի «թեժացնել լարվածությունը»։ Հայտարարությունը հնչել է այսօր՝ Հունաստանի և Կանադայի արտգործնախարարների համատեղ ասուլիսում։\n«Երեկ, հայտարարելով, թե հետազոտական աշխատանքներ է սկսում մեր սահմաններից ընդամենը 6 մղոն հեռավորության վրա, Թուրքիայի ղեկավարությունը ցույց տվեց, որ վստահելի գործընկեր չէ», - ասել է Հունաստանի արտգործնախարար Նիկոս Դենդիասը։\nԵվրամիության անդամ պետությունները երեկ զգուշացրել էին, որ պատրաստ են դեկտեմբերին Թուրքիայի դեմ պատժամիջոցներ սահմանել, եթե Անկարան չդադարեցնի իր գործողությունները Միջերկրականի ջրերում։ Գերմանիայի արգործնախարարն էլ, ի նշան բողոքի, չեղարկել էր ավելի վաղ հայտարարված այցը Անկարա։\n"
}