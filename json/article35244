{
    "title": "Վարչական դատարանը կրկին անվավեր է ճանաչել ԿԸՀ-ի՝ Ռոբերտ Քոչարյանին վերաբերող որոշումը |hetq.am|",
    "text": "hetq.am: Վարչական դատարանը երկրորդ անգամ անվավեր է ճանաչել Կենտրոնական ընտրական հանձնաժողովի որոշումը՝ «Հայաստան» դաշինքի պատգամավորության թեկնածու Ռոբերտ Քոչարյանի «Կյանք և ազատություն» գրքի պատկերով և «Հայաստանը կառուցելիս» գրառմամբ պաստառը քարոզչության հետ ասոցացվող ճանաչելու մասին:\nՀիշեցնենք, Կենտրոնական ընտրական հանձնաժողովը հունիսի 8-ի արտահերթ նիստով նախընտրական քարոզչության հետ ասոցացվող էր ճանաչել 5 քառակուսի մետրը գերազանցող մակերեսով Ռոբերտ Քոչարյանի «Կյանք և ազատություն» գրքի պատկերով և «Հայաստանը կառուցելիս» գրառմամբ պաստառը: \n"
}