{
    "title": "ԱՄՆ-ը պատրաստվում է դուրս գալ «Բաց երկնքի մասին» պայմանագրից",
    "text": "ԱՄՆ նախագահ Դոնալդ Թրամփի աշխատակազմից երեկ հայտարարել են, որ պատրաստվում են ուղարկել պաշտոնական տեղեկատվություն առ այն, որ ԱՄՆ դուրս է գալիս «Բաց երկնքի մասին» պայմանագրից։ 34 պետությունների միջև կնքած այս պայմանագիրը թույլ է տալիս մասնակիցների ինքնաթիռներին թռչել միմյանց օդային տարածքներով, ինչը մեծացնում է թափանցիկությունն ու նվազեցնում անճշտությունների և սխալ հաշվարկների հավանականությունը։ Հայտնում է National Public Radio-ն։\n«Ռուսաստանը խախտում է պայմանագրի կետերը, ու քանի դեռ իրենք խախտում են, մենք դուրս ենք գալիս», - ասել է նախագահ Թրամփը՝ միաժամանակ նաև ավելացնելով, որ սա շատ լավ հնարավորություն է նոր համաձայնագրի համար․ «Մենք դուրս կգանք, ու իրենք կվերադառնան և կուզենան նոր համաձայնագիր ստորագրել»։\nՄեկնաբանելով «Բաց երկնքի մասին» պայմանագրից ԱՄՆ դուրս գալու մասին մտադրությունները՝ ՄԱԿ խոսնակ Ստեֆան Դուջարչիչն իր մտահոգությունն է հայտնել ու ընդգծել, որ «Պայմանագիրն անտվանգության երաշխիքներ էր տալիս ամբողջ միջազգային հանրությանը»։ \n«Նման պայմանագրի չեղարկումն առանց որևէ այլընտարնքի կարող է ապակայունացնել իրավիճակը՝ հանգեցնելով սպառազինությունների մրցավազքի ու հավանական սխալ քայլերի», - ընդգծել է Դուջարրիչը։\nԱՄՆ հայտարարությունը «Ազատ երկնքի մասին» պայմանագրից դուրս գալու մասին հարված է միջազգային կայունությանը, ասել է Ռուսաստանի Արտաքին գործերի նախարարության մամուլի քարտուղար Մարիա Զախարովան։\n«Սա առաջին հարվածը չէ, որ ԱՄՆ իշխանությունները հասցնում են միջազգային կայունությանն ու անվտանգությանը», - ասել է Զախարովան։\nԹարգմանությունը՝ Լիլիթ Հարությունյան\n"
}