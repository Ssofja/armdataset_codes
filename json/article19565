{
    "title": "Արմեն Սարգսյանը վերադարձրել է Արտակ Դավթյանին ԳՇ պետ նշանակելու մասին Փաշինյանի առաջարկությունը",
    "text": "Հանրապետության նախագահն իր առարկություններով վերադարձրել է Արտակ Դավթյանին ՀՀ ԶՈւ գլխավոր շտաբի պետ նշանակելու մասին վարչապետի առաջարկությունը:\nԱյս մասին հայտնում են նախագահի աշխատակազմից:\nՀիշեցնենք, որ մարտի 10-ին ՀՀ վարչապետ Նիկոլ Փաշինյանը միջնորդություն է ներկայացրել նախագահ Արմեն Սարգսյանին Զինված ուժերի գլխավոր շտաբի պետի պաշտոնում Արտակ Դավթյանին նշանակելու համար: Այս մասին տեղեկացրեց ՀՀ վարչապետի մամուլի խոսնակ Մանե Գևորգյանը:\n"
}