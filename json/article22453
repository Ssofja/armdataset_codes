{
    "title": "Վարդագույն քաղաքի անգույն ամանորը․ նկարներ Երեւանի վարչական շրջաններից",
    "text": "2020-ի ավարտին շատերս էինք սպասում։ 2021 թվականն էլ առավել սպասելի է․ այն լի է հույսերով ու, միեւնույն ժամանակ, անկանխատեսելիությամբ։ \nՏարին սկսվեց համաշխարհային համավարակով ու մեզ համար փակվեց պատերզամով՝ պարտությամբ, մարդկային ցավալի կորուստներով ու Արցախում տարածքային զիջումներով։\nԱմանորյա տրամադրությունն այս տարի բացակայում է. չկա ամենամյա զարդարանքը, փողոցներում նկատելի կերպով քչացել է ամանորյա իրարանցումը, իսկ հրաշքին սպասելու ակնկալիքները շատերի մոտ հօդս են ցնդել։ Մշտապես այդքան սպասելի ձյունն անգամ տրամադրություն չարթնացրեց։ \nՄենք շրջել ենք Երեւանի վարչական շրջաններում, մի քանի կադրեր հավաքել «ամանորյա» մայրաքաղաքից։\nԵրևանի սրտում չեն վառվի տոնածառի լույսերը։\nՆախկին բազմաոճ զարդարանքն այս տարի չկա։\nՀարթակները, որոնց վրա նախորդ տարիներին դրվում էին թաղամասների տոնածառերը, այսօր դատարկ են։\nԳարեգին Նժդեհի հրապարակի նոր լուսավորված շենքերն անգամ տոնական տրամադրություն չեն ստեղծում։\nԲառի ընկալումն այլևս առաջվանը չէ։\nԹեեւ այս տարի քաղաքը ասոցացվում է մռայլ գույների հետ, սակայն մեզ հաջողվել է գտնել նաև ամանորյա հրաշքի տրամադրող լուսավոր անկյուններ։\nՍեդա Առաքելյան\n"
}