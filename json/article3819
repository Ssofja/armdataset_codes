{
    "title": "Լեռնային Ղարաբաղում սկսվել է տարածքների ականազերծումը |news.am|",
    "text": "news.am: Լեռնային Ղարաբաղում սկսվել է տարածքների հումանիտար ականազերծումը։ Այս մասին լրագրողներին հայտնել է ռուսական զորախմբի ինժեներական ծառայության պետ, փոխգնդապետ Պավել Պաուտովը, փոխանցում է «ՌԻԱ Նովոստի»-ն։\n«Այսօրվանից սակրավորները սկսել են տեղանքի հումանիտար ականազերծումը։ Նրանք առաջին փուլում ստուգելու են տեղանքում պայթյունավտանգ առարկաների առկայությունը, որտեղ հետագայում կառուցվելու են ռուսական զորախմբի ստացիոնար դիտակետեր»,- ասել է փոխգնդապետը։\nԻնժեներական ծառայության պետը պարզաբանել է, որ հումանիտար ականազերծումը վարչակազմի հայտով պայթյունավտանգ իրերից տարածքի մաքրման գործընթաց է։\n«Հումանիտար ականազերծումը կատարվում է ԼՂՀ վարչակազմի հայտով։ Դրանք կարող են լինել հանդավայրեր, մասնավոր հողամասեր։ Իսկ ինժեներական հետախուզումը կատարվում է ռուսական զորախմբի շահերի շրջանակում, որտեղով տեղաշարժվում է մեր ռազմական տեխնիկան»,- հավելել է Պաուտովը։\n"
}