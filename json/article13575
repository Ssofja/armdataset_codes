{
    "title": "Շրջակա միջավայրի նախարար Էրիկ Գրիգորյանը մասնավոր զրույց է ունեցել Իսպանիայի թագավորի հետ",
    "text": "Շրջակա միջավայրի նախարար Էրիկ Գրիգորյանը երեկ մասնակցել է «Կլիմայի փոփոխության մասին» շրջանակային կոնվենցիայի 25-րդ համաժողովի պատվիրակների պատվին Իսպանիայի թագավոր Ֆիլիպ VI-ի կողմից հրավիրված պաշտոնական ընդունելությանը։\nԻսպանիայի թագավոր Ֆիլիպ VI-ը նախարար Էրիկ Գրիգորյանի հետ մասնավոր զրույցում կիսվել է Հայաստանի մասին իր տպավորություններով, մասնավորաբար նշելով, որ հաճախ է տեղեկանում Հայաստանում ընթացող դրական գործընթացների մասին։Ընդունելության ընթացքում Ֆիլիպ VI-ը ողջունել է «COP-25»-ի պատվիրակներին ու իր ուղերձը հղել մասնակից երկրները ներկայացնող պաշտոնյաներին։\n"
}