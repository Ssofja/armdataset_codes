{
    "title": "ՔԿ-ում վարույթ է ընդունվել բնակչության տարհանում չկատարելու և դրա արդյունքում քաղաքացիական անձանց մահվան դեպքի առթիվ հարուցված քրեական գործը",
    "text": "Արցախում բնակչության տարահանում չկատարելու և դրա արդյունքում քաղաքացիական անձանց մահ առաջանալու դեպքի առթիվ քրեական գործ է հարուցվել: \nԱրցախի քննչական կոմիտեն տեղեկացնում է, որ Հատկապես կարևոր գործերով քննության վարչությունում վարույթ է ընդունվել Արցախի գլխավոր դատախազությունում ԱՀ քրեական օրենսգրքի 334-րդ հոդվածի 2-րդ մասով նախատեսված՝ 2020թ. սեպտեմբերի 27-ին Արցախի Հանրապետության նկատմամբ սկսված պատերազմի հետևանքով ադրբեջանական զինված ուժերի վերահսկողության տակ մնացած տարածքներից, պետական կառավարման տարածքային և տեղական ինքնակառավարման մարմինների կողմից «Քաղաքացիական պաշտպանության մասին» ԱՀ օրենքի համաձայն՝ բնակչության տարահանում չկատարելու և դրա արդյունքում քաղաքացիական անձանց մահ  առաջանալու դեպքի առթիվ հարուցված քրեական գործը:\nՔրեական գործի շրջանակներում իրականացվում են բազմածավալ դատավարական և քննչական գործողություններ:\nՆախաքննությունը շարունակվում է:\n"
}