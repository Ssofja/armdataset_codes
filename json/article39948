{
    "title": "Բելառուսի ընդդիմությունը սահմանադրական փոփոխությունների մշակում է նախաձեռնել |factor.am|",
    "text": "factor.am: Բելառուսի ընդդիմությունը Ընտրական օրենսգրքի նոր խմբագրման և Սահմանադրության փոփոխությունների մշակման գործընթաց է նախաձեռնել։\nԱյս մասին տեղեկացնում է ՏԱՍՍ-ը։ ««Եվրոպական երկխոսություն» կենտրոնի տնօրեն Անատոլի Լեբեդկոն, Սվետլանա Տիխանովսկայայի շտաբի հետ համաձայնեցմամբ, Ընտրական օրենսգրքի նոր խմբագրության և Բելառուսի Սահմանադրության փոփոխությունների գործընթաց է նախաձեռնել»,- ասվում է հաղորդագրությունում։\nՆախաձեռնության հեղինակները նշել են, որ բողոքի ակցիաների մասնակցող բելառուսների հիմնական պահանջը նոր ընտրությունների անցկացումն է։ «Ժողովրդի բոլոր պահանջների բավարարման համար հարթակ ստեղծելու նպատակով է այս նախաձեռնությունը։ Փոփոխություններ կատարելու առաջարկների քննարկման համար Լեբեդկոն հրավիրել է Բելառուսի բոլոր կուսակցությունների և շարժումների ներկայացուցիչներին։\nԱռաջին կազմակերպական նիստն արդեն տեղի է ունեցել, քննարկվել են նախաձեռնող խմբի կապի միջոցները»,- հավելել են ընդդիմության ներկայացուցիչները։\n"
}