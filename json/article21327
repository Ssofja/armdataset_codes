{
    "title": "Կորոնավիրուսի դեպքերի թիվն աշխարհում մոտենում է 29 միլիոնին, մահվան դեպքերինը՝ 924 հազարին, բուժվել է ավելի քան 19,6 միլիոն մարդ |azatutyun.am|",
    "text": "azatutyun.am: Աշխարհում COVID-19-ով վարակվածների թիվը մոտենում է 29 միլիոնին, հիվանդությունից մահվան դեպքերինը՝ 924 հազարին, ապաքինվել է ավելի քան 19,6 միլիոն մարդ, վկայում են ԱՄՆ Ջոնս Հոփքինսի համալսարանի հրապարակած տվյալները:\nՎերջին մեկ օրվա ընթացքում աշխարհում գրանցվել է կորոնավիրուսի դեպքերի ռեկորդային աճ՝ 307,9 հազար նոր դեպք, հաղորդում է Առողջապահության համաշխարհային կազմակերպությունը (ԱՀԿ): Նախորդ ռեկորդը սեպտեմբերի 6-ին էր՝ 306.9 նոր դեպք:\nՎարակվածների թվի աճ է նկատվում եվրոպական շատ երկրներում, մասնավորապես՝ Չեխիայում, Իսրայելը սեպտեմբերի 18-ից երեք շաբաթով վերադառնում է խիստ սահմանափակումների: Սա հավանաբար երկրորդ ալիքն է, որի մասին այդքան շատ է խոսվել գարնանից ի վեր:\nAstraZeneca- ն վերսկսել է կորոնավիրուսի պատվաստանյութի փորձարկումները, որոնք կասեցվել էին հետազոտության մասնակցի հիվանդության պատճառով: Ընկերությունը շեշտել է, որ Մեծ Բրիտանիայի կարգավորող մարմինները հաստատել են պատվաստանյութի անվտանգությունը՝ հետազոտություն անցկացնելով:\nAstraZeneca-ի պատվաստանյութի փորձարկումները կասեցվել էին սեպտեմբերի 6-ին՝ այն բանից հետո, երբ կամավորներից մեկի մոտ ոսկրածուծի բորբոքում էր սկսվել: Ընկերությունը չէր բացառել, որ հիվանդության պատճառը կարող է լինել պատվաստանյութը:\nԿորոնավիրուսի դեմ AstraZeneca-ի պատվաստանյութը մեկն է փորձարկումների երրորդ՝ հազարավոր կամավորների վրա լայնածավալ ուսումնասիրությունների փուլին հասած մի քանի պատվաստանյութերից:\n"
}