{
    "title": "Ժամկետային զինծառայողների ծնողները հանդիպել են պաշտպանության նախարարին․ նրանց խոսքով՝ իրենց գլխավոր պահանջը չի բավարարվել",
    "text": "Ժամկետային զինծառայողների ծնողները դուրս եկան ՀՀ պաշտպանության նախարար Վաղարշակ Հարությունյանի հետ հանդիպումից:\nԾնողներից մի քանիսը նշեցին` իրենց գլխավոր պահանջը չի բավարարվել. Արցախից ժամկետային զինծառայողները չեն տեղափոխվելու Հայաստան։ Փոխարենը հնարավոր է, որ զինծառայողները փուլային տարբերակով արձակուրդի գան, հետո կրկին մեկնեն ծառայության, դեկտեմբերի 1-ից այդ ուղղությամբ աշխատանքներ կտարվեն:\nԾնողները նաև անհանգստություն հայտնեցին զինծառայողների անվտանգությունն ապահովելու հարցի շուրջ, նրանք մտավախություն ունեն, որ թշնամին կարող է դիվերսիայի փորձ իրականացնել:\nԾնողները, որոնք ներկա էին եղել պաշտպանության նախարարի հետ հանդիպմանը, ասացին` վաղը հինգ հոգանոց խմբով կհանդիպեն նախարարին և վերջնական կխոսեն այս հարցերի շուրջ:\n"
}