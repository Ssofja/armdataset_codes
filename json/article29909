{
    "title": "Դիաբետով, սիրտանոթային հիվանդությամբ 68-ամյա բժիշկը բուժվել է կորոնավիրուսից",
    "text": "«Արմենիա» բժշկական կենտրոնի Նյարդավիրաբուժության բաժանմունքի վարիչ Դավիթ Պատրիկյանը բուժվել է կորոնավիրուսից ու երկկողմանի թոքաբորբից, հայտնում են «Սուրբ Գրիգոր Լուսավորիչ» ԲԿ-ից։\nՊատրիկյանը ԲԿ է տեղափոխվել մայիսի 21-ին։ Բժիշկը հայտնել է, որ վարակվել է մասնագիտական պարտականությունները կատարելիս և մեղավորներ չի փնտրում վարակման համար։\n«Ես ռիսկային խմբի անդամ եմ, եթե այդպես կարելի է ասել, տարիքս 68 է, ունեմ շաքարային դիաբետ, սիրտանոթային հիվանդություններ, մի խոսքով նման վարակը ինձ համար կարող էր ճակատագրական լինել»,-պատմել է առողջացած բժիշկը՝ հավելելով, որ իր փրկվելը հավասար էր հրաշքի։\nԲժիշկը հորդորել է պահպանել հակահամաճարակային կանոնները և հետևել ցուցումներին։\n"
}