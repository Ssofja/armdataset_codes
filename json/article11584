{
    "title": "ԱՄՆ պետքարտուղարն այսօր մեկնում է Բրյուսել՝ հանդիպելու ՆԱՏՕ-ի և ԵՄ ղեկավարների հետ |azatutyun.am|",
    "text": "azatutyun.am: ԱՄՆ պետքարտուղար Էնթոնի Բլինքենն այսօր կմեկնի Բրյուսել՝ հանդիպելու ՆԱՏՕ-ի և Եվրամիության ղեկավարների հետ՝ տրանսատլանտյան կապերը վերականգնելու՝ նախագահ Ջո Բայդենի ջանքերի շրջանակներում:\nԲլինքենը կմասնակցի ՆԱՏՕ-ի արտաքին գործերի նախարարների հանդիպմանը և մարտի 23-ին, 24-ին խորհրդակցություններ կանցկացնի դաշնակիցների և դաշինքի Գլխավոր քարտուղար Յենս Ստոլտենբերգի հետ:\n«Բրյուսելյան հանդիպումները կոչված են ընդգծելու Բայդենի վարչակազմի վճռականությունը` ամրապնդելու տրանսատլանտյան դաշինքը և ակտիվացնելու մեր կապերը դաշնակիցների հետ ՆԱՏՕ-ի միջոցով», - ասված է Պետքարտուղարության հայտարարությունում:\n"
}