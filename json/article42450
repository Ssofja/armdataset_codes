{
    "title": "Թուրքիայի ՆԳ նախարարը հայտնել է երկրում ահաբեկչության կանխման մասին |tert.am|",
    "text": "tert.am: Թուրքիայի ոստիկանության հակաահաբեկչական պայքարի ստորաբաժանումները միջքաղաքային ավտոբուսների ամենամեծ կայարաններից մեկում հայտնաբերել և առգրավել են պայթուցիկ նյութեր և ձերբակալել ծրագրված պայթյունի համար կասկածվող երկու անձանց, հայտնում է Ahval թերթը` հղում տալով Թուրքիայի ներքին գործերի նախարար Սուլեյման Սոյլուի հայտարարությանը:«Ես կցանկանայի շնորհակալություն հայտնել մասնավորապես Ստամբուլի մեր ոստիկանության վարչությանը: Նրանք կարևոր սպանդ են կանխել Թուրքիայում», - ասել է Սոյլուն NTV լրատվականի ուղիղ հեռարձակման ընթացքում:Սոյլուն ասել է, որ ահաբեկչական գործողությունը կազմակերպվել է «Քուրդիստանի աշխատավորական կուսակցության» կողմից։\n"
}