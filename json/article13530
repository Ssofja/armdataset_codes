{
    "title": "COVID-19-ով վարակվածներին հայտնաբերելու համակարգի շնորհիվ հաջողվել է հայտնաբերել 36 հազար շփվածների. պարետ\r\n |news.am|",
    "text": "news.am: COVID-19-ով վարակված քաղաքացիներին հայտնաբերելու համակարգի շնորհիվ Հայաստանում հաջողվել է հայտնաբերել նախկինում 1938 վարակակիրների հետ շփված 36 հազար մարդու: Այս մասին մայիսի 14-ին ԱԺ արտահերթ նիստում արտակարգ դրության ռեժիմը երկարաձգելու մասին կառավարության արդեն ուժի մտած որոշման քննարկման ժամանակ ասաց փոխվարչապետ, պարետ Տիգրան Ավինյանը՝ պատասխանելով պատգամավորների հարցերին:\nՆրա խոսքով՝ զտվել է անձանց շրջանակը, որոնց հետ շփվել է կորոնավիրուսով վարակված քաղաքացին: Փոխվարչապետը նշեց, որ այդ համակարգը Հիվանդությունների վերահսկման եւ կանխարգելման ազգային կենտրոնի աշխատանքի արդյունավետությունը մեծացնում է 20-30 տոկոսով: \n"
}