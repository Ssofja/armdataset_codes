{
    "title": "Հայաստան-Արցախ ավտոճանապարհին կան փակ և դժվարանցանելի հատվածներ",
    "text": "Տեղացած ձյան պատճառով ներկայում դժվարանցանելի են Արցախից դեպի Հայաստան՝ Սարավան-«Զանգեր» ճանապարհահատվածը, Արարատի մարզի Տիգրանաշենի ոլորանները: Այս մասին տեղեկացրին Արցախի Ներքին գործերի նախարարության արտակարգ իրավիճակների պետական ծառայության տեղեկատվության և հասարակայնության հետ կապերի բաժնից:\n«Կցորդիչով բեռնատարների համար փակ է Վայոց ձորի մարզի Չիվա-Ելփին ավտոճանապարհը։ Արցախի տարածքում ներպետական ավտոճանապարհները բաց են ՝ ձմեռային անվադողերով երթևեկող տրանսպորտային միջոցների համար: Շինարարական մի քանի կազմակերպություններ այս պահին իրականացնում են ձնամաքրման և աղացանման աշխատանքներ»,- հայտնում են Արտակարգ իրավիճակների ծառայությունից՝ վարորդներին հորդորելով երթևեկել բացառապես ձմեռային անվադողերով:\n"
}