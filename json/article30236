{
    "title": "Նավթի գինը համաշխարհային շուկայում նվազում է  |1lurer.am|",
    "text": "1lurer.am: Նավթի գնի անկումը համաշխարհային շուկայում շարունակվում է: Brent ապրանքանիշի հում նավթի մեկ բարելն արժե 31,38 դոլար:\nBloomberg գործակալությունը նշել է, որ սա ամենամեծ անկումն է 1991 թվականից հետո, երբ ավարտվեց Ծոցի պատերազմը:\nՆավթի գներն ընկան, երբ ուրբաթ ՕՊԵԿ+-ի մասնակիցները չկարողացան երկարաձգել վառելանյութի արտահանումը կրճատելու մասին համաձայնագիրը: Ռուսաստանն առաջարկել է պահպանել ներկա պայմանները, իսկ Սաուդյան Արաբիան` ավելի կրճատել արտահանումը: Արդյունքում՝ ապրիլի 1-ից սահմանափակումները կվերանան:\nԸստ Goldman Sachs բանկի գնահատականի՝ նավթի շուկայում առաջացած խուճապի պատճառով վառելիքի գները կարող են իջնել մինչև մեկ բարելի դիմաց 20 դոլարի:\n"
}