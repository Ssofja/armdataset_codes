{
    "title": "ԵՊՀ հոգաբարձուների խորհրդի եւս 4 անդամ հրաժարական տվեց. Եւս մեկը եւ խորհուրդը կլուծարվի",
    "text": "ԵՊՀ հոգաբարձուների խորհրդի ևս 4 անդամներ հրաժարականի դիմում գրեցին: Այս մասին Facebook-ի իր էջում գրել է Երիտասարդները հանուն զարգացման հիմնադրամի ղեկվար Խաչիկ Աբաջյանը:\nՆա, մասնավորապես, նշել է. «Ընդհանուր առմամբ արդեն 15 հոգի հրաժարականի դիմում է ներկայացրել:\nԱյո՛, ճիշտ գուշակեցիք, բոլորը դարձյալ Կառավարության և ԿԳՄՍ կողմից ներկայացված անձինք են՝\n1. ՀՀ արտաքին գործերի նախարարի տեղակալ Արտակ Ապիտոնյան,\n2. ՀՀ տարածքային կառավարման և ենթակառուցվածքների նախարարի տեղակալ Արմեն Սիմոնյան,\n3. ՀՀ կենտրոնական բանկի նախագահ Մարտին Գալստյան,\n4. Հայկական բարեգործական ընդհանուր միության նախագահ Վազգեն Յակուբյան:\nԻշխանական կողմից ներկայացված միայն մեկ անդամ մնաց հոգաբարձուների խորհրդում՝\nՀայաստանի ֆոնդային բորսայի ՏՏ բաժնի ղեկավար Ավետիք Քերոբյան:\nԵթե ևս մեկ հոգի դիմում գրի, ապա ԵՊՀ հոգաբարձուների խորհուրդը կլուծարվի: Լիահույս եմ, որ այդ մեկը չի լինի համալսարանականներից»:\n"
}