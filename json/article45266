{
    "title": "Իրանցի ըմբիշը մահապատժի է ենթարկվել․ ՄՕԿ-ում ցնցված են տեղի ունեցածից\r\n |shantnews.am|",
    "text": "shantnews.am: Իրանցի ըմբիշ և խառը ոճի մարտիկ Նավիդ Աֆկարին մահապատժի է ենթարկվել սեպտեմբերի 12-ին։ Նա մեղավոր էր ճանաչվել 2018 թվականի բողոքի ակցիաների ժամանակ թիկնապահի սպանության մեջ, հաղորդում Է Reuters-ը:\nՏեղական ԶԼՄ-ների տվյալներով ՝ մարզիկին մահապատժի են ենթարկել առավոտյան: Մահապատիժը տեղի է ունեցել Ֆարս նահանգում։\nՄիջազգային օլիմպիական կոմիտեում (ՄՕԿ) հայտարարել են, որ ցնցված են տեղի ունեցածից։ Կազմակերպության մամուլի ծառայությունում նշել են, որ խնդրել են խնայել Աֆկարիին։\n«Խորապես վշտացնում է, որ ամբողջ աշխարհի մարզիկների կոչերը և ՄՕԿ-ի անդրկուլիսային աշխատանքը չեն հասել նպատակին։ Մեր մտքերն Նավիդա Աֆքարիի ընտանիքի և ընկերների հետ են»,- ասված է ՄՕԿ-ի հաղորդագրության մեջ։\nԱֆկարիին մահապատժի են դատապարտել սեպտեմբերի 2-ին։ 27-ամյա մարզիկը երկու մահապատիժ է ստացել կառավարության դեմ հանրահավաքներին մասնակցելու համար, որոնք տեղի են ունեցել 2018 թվականին: The Human Rights Activists News Agency կազմակերպությունը գրում է, որ ըմբիշին խոշտանգել են, որպեսզի ստիպեն խոստովանել հանցագործությունները։\n"
}