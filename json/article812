{
    "title": "Քաղաքացիները Հայաստանում չգրանցված դեղորայք կարող են պատվիրել. խորհրդարանն ամբողջությամբ ընդունեց նախագիծը |hetq.am|",
    "text": "hetq.am: Խորհրդարանը երկրորդ ընթերցմամբ և ամբողջությամբ ընդունեց «Իմ քայլը» խմբակցության պատգամավոր Սիսակ Գաբրիելյանի հեղինակած «Դեղերի մասին» օրենքում փոփոխություն կատարելու նախագիծը, որով առաջարկվում է ֆիզիկական անձանց հնարավորություն ընձեռել փոստային ծառայության միջոցով դեղորայք ստանալ արտերկրից: Նախագիծն ընդունվեց միաձայն` 114 ձայնով:\nԱյս փոփոխությունների շնորհիվ քաղաքացիները կկարողանան փոստային առաքանիներով պատվիրել ու ստանալ դեղորայք, որոնք Հայաստանում չկան կամ գրանցված չեն: Քաղաքացիները էլեկտրոնային եղանակով կարող են դիմել Առողջապահության նախարարություն, ստանալ թույլտվություն, դիմել մաքսային ծառայություն ու ստանալ իրենց դեղորայքը:\n"
}