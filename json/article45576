{
    "title": "Իտալիայում կորոնավիրուսով վարակվածների թիվը 35713 է. բուժվել է 4025 հոգի |armenpress.am|",
    "text": "armenpress.am:  Իտալիայում կորոնավիրուսով վարակվածների թիվը հասել է 35713-ի: «Արմենպրես»-ի փոխանցմամբ՝ այս մասին հայտնում է Իտալիայի առողջապահության նախարարության պաշտոնական կայքը:\nՆախարարությունը հայտնում է, որ վիրուսից երկրում ապաքինվել է 4025 հոգի: Այս պահի դրությամբ 14363 անձ կորոնավիրուսի ախտանիշներով գտնվում է բժշկական հաստատություններում, ևս 12090 հոգի գտնվում է տնային մեկուսացման մեջ:\nԻտալիայում կորոնավիրուսի հետևանքով մահացել է 2978 քաղաքացի:\n"
}