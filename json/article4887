{
    "title": "Ալկոհոլային թունավորումից ևս մեկ մարդ է մահացել՝ ընդհանուր թիվը հասավ 12-ի |azatutyun.am|",
    "text": "azatutyun.am: Ալկոհոլային թունավորումից զոհերի թիվն ավելացել է ևս մեկով: Այդ մասին այսօր առավոտյան հայտնեց առողջապահության նախարարի խոսնակ Ալինա Նիկողոսյանը:\nՕգոստոսի 31-ից սեպտեմբերի 1-ը Հայաստանում գրանցվել է ալկոհոլային թունավորման 23 դեպք, 12-ը՝ մահվան ելքով:\nԱյդ 23 դեպքից 17-ը, որից 9-ը՝ մահվան ելքով, գրանցվել է Արմավիրի մարզում, բոլորն էլ օգտագործել են նույն վայրից ձեռք բերված ոչ գործարանային արտադրության օղի:\nՄնացած 6 դեպքերն արձանագրվել են Երևանում, դրանցից 3-ը՝ մահվան ելքով: Բոլոր տուժածներն օգտագործել են բժշկական սպիրտ:\nՏուժածները տեղափոխվել են երկրի տարբեր բուժհաստատություններ: Կան ծանր և ծայրահեղ ծանր վիճակում գտնվողներ:\n"
}