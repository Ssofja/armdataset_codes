{
    "title": "ԵՄ-ն ցանկանում է պահպանել եւ ամրապնդել Հարավային Կովկասի տարածաշրջանում խաղաղությունը եւ կայունությունը. դեսպան |news.am|",
    "text": "news.am: Եվրամիությունը ցանկանում է պահպանել եւ ամրապնդել Հարավային Կովկասի տարածաշրջանում խաղաղությունն ու կայունությունը: Այս մասին այսօր ՀՀ-ԵՄ Համապարփակ եւ ընդլայնված գործընկերության համաձայնագրի իրականացման գործընթացի թեմայով ԱԺ եվրոպական ինտեգրման հարցերի մշտական հանձնաժողովի նախաձեռնած լսումների ընթացքում հայտարարեց Հայաստանում ԵՄ պատվիրակության ղեկավար, դեսպան Անդրեա Վիկտորինը:\nՆրա խոսքով՝ եվրոպացիներն ակտիվորեն համագործակցում են այդ ուղղությամբ իրենց բոլոր գործընկերների հետ: «Մենք բոլորս հավատարիմ ենք փոխադարձ համագործակցության խորացման սկզբունքին այնպիսի ոլորտներում, ինչպիսիք են՝ ազատություն, անվտանգություն եւ արդարադատություն»,- ասաց դեսպանը՝ նշելով, որ այդ ամենն արվում է նաեւ իրավունքի գերակայության եւ հիմնարար ազատությունների ամրապնդման համար\nԱյդ ուղղությամբ, Վիկտորինի գնահատմամբ, գրանցվել են լուրջ հաջողություններ եւ ձեռքբերումներ: \n"
}