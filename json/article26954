{
    "title": "Արցախում աշխատանքն է սկսում Ռուսաստանի կառավարության հումանիտար կենտրոնը |azatutyun.am|",
    "text": "azatutyun.am: Այսօրվանից Ղարաբաղում աշխատանքն է սկսում Ռուսաստանի կառավարության հումանիտար կենտրոնը, որը ստեղծվել է նախագահ Վլադիմիր Պուտինի հանձնարարությամբ։\nԸստ պաշտոնական հաղորդագրության, միջգերատեսչական այդ մարմնի աշխատանքները կազմակերպելու համար դեռ երեկ Ստեփանակերտ են ուղևորվել Ռուսաստանի Արտակարգ իրավիճակների նախարարության մի քանի օդանավեր։\nՊաշտպանության նախարար Սերգեյ Շոյգուի հրամանի համաձայն՝ կենտրոնում ստեղծվելու է 5 ստորաբաժանում, որտեղ ռուս մասնագետները զբաղվելու են ականազերծման, հակամարտող կողմերի հաշտեցման, տրանսպորտային կապերի, բժշկական ու առևտրա-կենցաղային խնդիրների լուծման համար։\nԱնցած շաբաթ տեղի ունեցած խորհրդակցության ժամանակ Պուտինը նշել էր, որ կենտրոնը կարող է նաև աջակցություն ցուցաբերել Ադրբեջանի և Հայաստանի պետական կառավարման մարմիններին, եթե դրա կարիքը լինի։\n"
}