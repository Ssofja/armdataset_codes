{
    "title": "Թրամփը Կոնգրեսից 2,5 մլրդ դոլար է պահանջել կորոնավիրուսի դեմ պայքարելու համար |tert.am|",
    "text": "tert.am: ԱՄՆ նախագահ Դոնալդ Թրամփի վարչակազմը լրացուցիչ 2,5 մլրդ դոլար է պահանջել ԱՄՆ Կոնգրեսից՝ կորոնավիրուսի դեմ պայքարելու համար: Այս մասին իր հայտարարության մեջ նշել է Սպիտակ տան վարչաբյուջետային վարչությունը, գրում է The Hill-ը:\n«Այսօր վարչակազմը 2,5 մլրդ դոլարի լրացուցիչ ֆինանսավորման ծրագիր է ուղարկում Կոնգրես, որը կարագացնի պատվաստանյութի մշակման գործընթացը, կաջակցի պատրաստմանը և արձագանքմանը, ինչպես նաև անհրաժեշտ նյութերի և սարքավորութմների ձեռքբերմանը»,- պարբերականը մեջբերում է վարչության ներկայացուցչի հայտարարությունը:\nԹրամփն, իր հերթին, հայտարարել է, որ ԱՄՆ-ում կորոնավիրուսի հետ կապված իրավիճակը վերահսկողության տակ է։\n«ԱՄՆ-ում կորոնավիրուսի հետ կապված իրավիճակը վերահսկողության տակ է: Մենք կապի մեջ ենք բոլոր երկրների հետ»,-Twitter-ում գրել է ԱՄՆ նախագահը:\nՊետության ղեկավարը հավելել է, որ Հիվանդությունների վերահսկման և կանխարգելման կենտրոնը ԱՀԿ-ի հետ աշխատում է այդ հարցի շուրջ:\nՓետրվարի 24-ի դրությամբ ԱՄՆ ժամանած 14 մարդու մոտ հայտանբերվել է կորոնավիրուս:\n"
}