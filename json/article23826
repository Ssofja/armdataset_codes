{
    "title": "ԱՄՆ դեմոկրատական կուսակցությունը հաստատել է փոխնախագահի թեկնածուին |tert.am|",
    "text": "tert.am: Կալիֆոռնիայից սենատոր Կամալա Հարրիսը պաշտոնապես առաջադրել է Դեմոկրատական կուսակցությունից ԱՄՆ փոխնախագահի թեկնածու։ Այս մասին հայտարարվել է ԱՄՆ Դեմոկրատական կուսակցության ազգային համագումարի ժամանակ, որն անցկացվում է Միլուոքի քաղաքում (Վիսկոնսինի նահանգ)՝ վիրտուալ ռեժիմով, գրում է Washington Post-ը։\nԵլույթ ունենալով համագումարում՝ Հարրիսը համաձայն է դառնալ նշված պաշտոնի թեկնածու: Նա, ի տարբերություն համագումարի մյուս մասնակիցների մեծամասնության, ելույթ է ունեցել ոչ թե առցանց, այլ ներկա է եղել դահլիճում։\nԻր ելույթում Հարրիսը խոսել է ԱՄՆ-ում կյանքի տարբեր ոլորտներում առկա կառուցվածքային ռասիզմի խնդրի մասին։\nԱվելի վաղ Հարիսը առաջադրվել էր նախագահի պաշտոնում, սակայն զգալի արդյունքներ չէր գրանցել փրայմերիզում:\n77-ամյա Բայդենի ընտրվելու դեպքում 55-ամյա Հարիսը, որպես փոխնախագահ, հավակնելու է կուսակցության առաջնորդի պաշտոնին։\nԸնտրվելու դեպքում նա կդառնա այդ պաշտոնում առաջադրված ԱՄՆ պատմության մեջ առաջին աֆրոամերիկուհին։\n"
}