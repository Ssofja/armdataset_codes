{
    "title": "Սիսիան-Զանգեր, Գորիս-Կապան, Սոթք-Քարվաճառ ավտոճանապարհներին առկա է մերկասառույց. Տավուշի մարզում մառախուղ է",
    "text": "Արտակարգ իրավիճակների նախարարությունը տեղեկացնում է, որ նոյեմբերի 22-ին՝ ժամը 23:45-ի դրությամբ ՀՀ տարածքում ավտոճանապարհներն անցանելի են:\nՍյունիքի մարզի Սիսիան-Զանգեր և Գորիս-Կապան ավտոճանապարհներին առկա է մերկասառույց: Տավուշի մարզում մառախուղ է: Գեղարքունիքի մարզի Սոթք-Քարվաճառ ավտոճանապարհի 35-36-րդ կմ-ին առկա է մերկասառույց:\nՎրաստանի տարածաշրջանային զարգացման և ենթակառուցվածքների նախարարության ավտոճանապարհային դեպարտամենտից ստացված տեղեկության համաձայն Ստեփանծմինդա-Լարս ավտոճանապարհը բաց է բոլոր ավտոմեքենաների համար: Վարորդներին խորհուրդ է տրվում երթևեկել բացառապես ձմեռային անվադողերով։\nՎանաձոր-Ալավերդի-Բագրատաշեն ավտոճանապարհին կատարվում են շինարարական աշխատանքներ, ինչի հետևանքով ճանապարհահատվածը բեռնատարների համար փակ է: Սահմանվել է հետևյալ այլընտրանքային ավտոճանապարհը.\nԴիլիջան-Նոյեմբերյան-Բագրատաշեն\n"
}