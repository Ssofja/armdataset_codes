{
    "title": "Ծանրամարտի Եվրոպայի առաջնությունը հետաձգվել է կորոնավիրուսի պատճառով",
    "text": "Պաշտոնական ևս մեկ մրցաշար կորոնավիրուսի պատճառով հետաձգվել է: Ապրիլի 2 –ին Մոսկվայում նախատեսված տղամարդկանց և կանանց ծանրամարտի Եվրոպայի առաջնությունը նշած ժամկետում տեղի չի ունենա: Բայց մոսկվացի մարզասերները համանուն միջոցառման ականատեսը կդառնան   հունիսի 13 – 21 –ը: Այս մասին հայտնի դարձավ  մարտի 10-ին` ծանրամարտի միջազգային ֆեդերացիայի գործկոմի  կայացրած որոշումով:\nԵվրոպական վարկանիշային  այդ ստուգատեսին մասնակցելու հայտ էին ներկայացրել  42 երկրների 386 մարզիկ – մարզուհիներ : Նրանցից 13 –ը  /  9 տղամարդ, 4 կին / մեր ծանրորդներն էին:\nՄոսկվայում առաջնությանը զուգահեռ պետք է կայանար նաև  մարզաձևի եվրոպական ֆեդերացիայի վերընտրական  համաժողովը:\n"
}