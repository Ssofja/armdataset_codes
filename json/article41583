{
    "title": "Թուրքիան հայտարարում է, որ կանի ամեն ինչ Իդլիբի անկումը կանխելու համար |azatutyun.am|",
    "text": "azatutyun.am: «Թուրքիան հաստատակամ է Իդլիբում Սիրիայի կառավարական զորքերի հետագա առաջխաղացումը կանխելու հարցում», - այսօր այդ մասին թուրքական NTV հեռուստաընկերության եթերում հայտարարել է երկրի փոխնախագահ Ֆուաթ Օքթայը:\nՆրա խոսքով՝ Անկարան կատարել է այն բոլոր պարտավորությունները, որ ստանձնել էր Ռուսաստանի և Իրանի հետ բանակցությունների ընթացքում: «Չնայած դրան, Իդլիբում տեղակայված թուրքական դիտակետերը այժմ հայտնվել են սիրիական վարչակազմի կողմից վերահսկվող տարածքներում», - նշել է Օքթայը:\nԼոնդոնում գործող «Սիրիայում մարդու իրավունքների դիտարկման կենտրոնի» տվյալներով՝ Իդլիբ վերատեղակայված թուրքական զինծառայողների թիվը հասել է 6500-ի, այստեղ գտնվող զրահատեխնիկայի և բեռնատարների թիվը հասնում է 1900-ի:\n"
}