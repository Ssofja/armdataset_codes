{
    "title": "Կորոնավիրուսի 2-րդ ալիքի հետ գործ ունենք. կխստացվեն վարչական լծակները, կիրականացվեն ռեյդեր. Նիկոլ Փաշինյան \r\n |armtimes.com|",
    "text": "armtimes.com: Պարետատան նիստից հետո ՀՀ վարաչպետ Նիկոլ Փաշինյանը , պարետ Տիգրան Ավինյանն ու ՀՀ առողջապահության նախարարա Արսեն Թորոսյանը հանդես  եկան ճեպազրույցով: Ներկայացրեցին կորոնավիրուսային իրավիճակը Հայաստանում: Նիկոլ Փաշինյանն ասաց, ցավոք երկրում հաստատված է ծանր վիճակ, Հայաստանում   կորոնավիրուսի երկրորդ ալիքի հետ գործ ունենք:\n«Մի քանի օր շարունակ քննարկում էինք, թե ինչքանով են պարետատան կանոնոները համապատասխանում իրավիճակին և ինչքանով են ունիվերսալ: Եզրակացությունը հետևյալն է. դրանք համարժեք են իրավիճակին, բովանդակային առումով էֆեկտիվ են, մնում է կաոնների պահպանումը: Խնդիր ունենք կանոնների պահպանման որակի հետ: Հիմնական պահանջը երեքն է.\n\nձեռքերի պարբերաբար ախտահանումը\nդիմակի կրումն ամենուր, հնարավորության սահմաններում\nսոցիալական հեռավորության պահպանումը\n\nՎստահ ենք, որ դրանց պահպանման դեպքում մեր համաճարակային իրավիճակը ոչ թե կբարելավի, այլ կձգտի զրոյի»,-ասաց վարչապետը:\nՆիկոլ Փաշինյանը հայտարարեց՝ չեն զլանա վարչական հարկադրանքի միջոցներ կիրառել, պարետատան կողմից սահմանված կանոներն ու միջոցառումները  կիրառելի դարձնելու համար: «Կխստացվեն վարչական լծակները, կիրականացվեն ռեյդեր ՀՀ տարբեր տարածքներում,  սկսած իրավանաբանական անձանցից, մինչև տնտեսվարողներ, խստացված հսկողություններ կլինեն ավտոճանապարհներին, խստացված կուսումնասիրվի, կրու՞մ են ուղևորները դիմակ, թե՝ ոչ»,-հայտարարեց Նիկոլ Փաշինյանը:\nՊարետ Տիգրան Ավինյանն ասաց պարետատան նիստում քննարկել են և չեն բացառում կրկին կարանտինային ռեժիմի անցնելու հավանականությունը: Հնարավոր է լինեն որոշակի սահմանափակումներ: Չի լինի տնտեսական սահմանափակում, սակայն:\n«Անցել ենք ապակենտրոն պայքարի մոդելին: Այսինքն  յուրաքանչյուրն իր ավանդը պետք է դնի դրանում: Կլինեն որոշակի սահմանափակումներ, որոշ բանկավայրերի նման, օրինակ ինչպես արվեց Սևանում, Արենիում: Ամեն ջանք, սակայն ներդնելու ենք, որպեսզի համապետական մասշտաբով  կարանտինի չանցնենք»,-ասաց Ավինյանը:\n Պարետատան նիստում նաև քննարկվել է  թեստավորման քաղաքականության հետ կապված որոշակի փոփոխությունների հավանականությունը: Չի բացառվում, այդ գործում կներգրավվեն մասնավոր թեստավորող լաբորատորիաներ:\n"
}