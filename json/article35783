{
    "title": "Մենք համարում ենք տեղի ունեցած ընտրություններն ու ընտրությունների արդյունքները ոչ իրավաչափ․ «Ազգային օրակարգ» կուսակցություն",
    "text": "«Ազգային օրակարգ» կուսակցության հայտարարությունը․\nՀաշվի առնելով ասվածը մենք համարում ենք տեղի ունեցած ընտրություններն ու ընտրությունների արդյունքները ոչ իրավաչափ, ինչպես նաև արդյունավետ չենք համարում մեր ներգրավվումը Սահմանադրական դատարանում ընտրությունների արդյունքների վիճարկման հետընտրական գործընթացում՝ հերթական անգամ կրկնելով վերջին 25 տարվա արատավոր պրակտիկան: Վստահ ենք նաև, որ գործող հակապետական իշխանական համակարգի հետ մտնելով որպես կանոն նախապես կանխորոշված բացասական ելքով ինստիտուցիոնալ բանավեճի մեջ, մենք հավելյալ չհիմնավորված կշիռ և լեգիտիմության պաշար ենք տալու դրան։\nՄիաժամանակ հատուկ երախտագիտություն ենք հայտնում «Ազգային օրակարգ» կուսակցության կողմից քարոզվող գաղափարներին և դավանվող սկզբունքներին տրված ամեն մի աջակցող ձայնի համար, լավ հասկանալով առկա իրողության մեջ դրանց արժեքն ու կարևորությունը։ Հավատացնում ենք, որ պատասխանատու ենք մեր հանձն առած պարտավորությունները լիիրավ կրելու և ձեզ հետ միասին Հայրենիքում Ազգային պետություն կառուցելու համար։\n«Ազգային օրակարգ» կուսակցությունը գիտակցում է ներկա իրավիճակի բախտորոշ լինելը Հայոց պետականության և Հայության համար, ու ըստ այդմ պատրաստակամություն է հայտնում նախաձեռնել խորհրդակցություններ քաղաքական և հասարակական ուժերի հետ անհրաժեշտ ազգային-ազատագրական պայքարի բովանդակության շրջանակում՝ նպատակ ունենալով ազգայնական ուժերի համախմբման միջոցով ձերբազատվել Հայաստանում տիրող իշխանական համակարգից և ձևավորել ազգային իշխանություն»։\n"
}