{
    "title": "ԵԱՀԿ տարածաշրջանում չեն կարող լինել գորշ գոտիներ. հիմնարար ազատությունները համընդհանուր են, տարածվում են նաև ԼՂ ժողովրդի վրա. Զ. Մնացականյան",
    "text": "ԵԱՀԿ գործող նախագահ Միրոսլավ Լայչակի հետ համատեղ ասուլիսի ժամանակ ՀՀ ԱԳ նախարար Զոհրաբ Մնացականյանը նշեց․\n«Հատկանշական է, որ ԵԱՀԿ գործող նախագահն առաջին անգամ այցելել է Երևան: Սա կարևոր քաղաքական ազդակ է այն պայմաններում, երբ կազմակերպության կոնսենսուսի սկզբունքի չարաշահման արդյունքում տարածաշրջանում փակվել են ԵԱՀԿ դաշտային առաքելությունները, նվազագույնի է հասցվել տարածաշրջանում ԵԱՀԿ ներկայացվածությունը:\nՀանձնառու ենք շարունակել փոխշահավետ համագործակցությունը միջազգային գործընկերների հետ: Հայաստանը պատրաստակամ է համագործակցել ԵԱՀԿ սլովակյան նախագահության հետ բոլոր երեք հարթություններում՝ երկխոսությունը խթանելու ուղղությամբ:\nՀՀ-ն աջակցում է առաջնահերթություններին՝ հակամարտությունների հասցեագրման, անվտանգ ապագայի կառուցման վերաբերյալ։\nԵԱՀԿ տարածաշրջանում չեն կարող լինել գորշ գոտիներ, որոնք անհասանելի են մարդու իրավունքներով զբաղվող կազմակերպությունների համար: Հիմնարար ազատությունները համընդհանուր են, տարածվում են բոլոր մարդկանց վրա, առանց բացառության, այդ թվում՝ Լեռնային Ղարաբաղի ժողովրդի վրա»,- նշեց ԱԳ նախարարը:\n"
}