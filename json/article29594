{
    "title": "Մերկելը հաստատել Է 2021 թվականից հետո քաղաքականությունից հեռանալու մտադրությունը  |armenpress.am|",
    "text": "armenpress.am։ Գերմանիայի կանցլեր Անգելա Մերկելը հաստատել Է, որ չի պատրաստվում քաղաքական պաշտոններ զբաղեցնել այն բանից հետո, երբ 2021 թվականին ավարտին կմոտենա նախարարների կաբինետի իր ղեկավարման ժամկետը: Այդ մասին նա հայտարարել Է Նիդեռլանդների վարչապետ Մարկ Ռյուտեի հետ մայիսի 16-ին անցկացված համատեղ մամուլի ասուլիսում: «Ես չեմ պատրաստվում քաղաքական պաշտոններ զբաղեցնել որեւԷ տեղ»,-ասել Է Մերկելը: Նրա խոսքով՝ այն պլանները, որոնք ինքը հրապարակել Է անցյալ տարվա վերջին, չեն փոխվել:2018 թվականի վերջին Մերկելը թողեց Քրիստոնեադեմոկրատական միության նախագահի պաշտոնը, բայց մնաց կանցլեր: Նա հայտնեց, որ պատրաստվում Է ավարտին հասցնել աշխատանքի չորրորդ ժամկետը եւ այնուհետեւ հեռանալ քաղաքականությունից:Շահարկումներն այն բանի շուրջ, որ Մերկելը պաշտոն կզբաղեցնի Եվրամիության կառույցում, սկսվեցին Suddeutsche Zeitung թերթում ավելի վաղ հրապարակված հարցազրույցից հետո: Դրանում կանցլերը հայտարարել Է, որ «պատասխանատվության ուժգնացող զգացում Է ապրում Եվրոպայի ճակատագրի համար»:Դիտորդներն այդ հայտարարությունը մեկնաբանեցին որպես նրա քաղաքական պրոֆիլի փոխարինման եւ Բրյուսել մոտալուտ տեղափոխման ակնարկ: «Նորմալ Է, որ ես ԳԴՀ-ի կանցլերի իրավունքով անհանգստանում եմ Եվրոպայի ճակատագրի համար»,- մեկնաբանել Է նա իր խոսքերը Ռյուտեի հետ անցկացված մամուլի ասուլիսում, հաղորդել Է ՏԱՍՍ-ը:\n"
}