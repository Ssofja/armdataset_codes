{
    "title": "ՀԱՊԿ-ի Հավաքական անվտանգության խորհրդի հերթական նստաշրջանը կկայանա սեպտեմբերի 16-ին Դուշանբեում |armenpress.am|",
    "text": "armenpress.am: Հավաքական անվտանգության պայմանագրի կազմակերպության (ՀԱՊԿ) Հավաքական անվտանգության խորհրդի հերթական նստաշրջանը տեղի կունենա սեպտեմբերի 16-ին Տաջիկստանի մայրաքաղաքում: Օգոստոսի 23-ին այդ մասին հաղորդել Է Ղազախստանի նախագահ Քասիմ Ժոմարտ Տոկաեւի մամուլի ծառայությունը:\n«ՀԱՊԿ-ի Հավաքական անվտանգության խորհրդի հերթական նստաշրջանը կկայնա 2021 թվականի սեպտեմբերի 16-ին Դուշանբեում»,- ասված Է կազմակերպության Հավաքական անվտանգության խորհրդի արտահերթ նստաշրջանին պետության ղեկավարի մասնակցության արդյունքներին նվիրված հաղորդագրության մեջ:\nՆստաշրջանը տեղի Է ունեցել տեսակոնֆերանսի ռեժիմով՝ Տաջիկստանի նախագահ Էմոմալի Ռահմոնի նախագահությամբ: Դրա անցկացման մասին որոշումն ընդունվել Է Աֆղանստանի վերջին իրադարձությունների ֆոնին:\nՂեկավարները քննարկել են ՀԱՊԿ-ի անդամ պետությունների անվտանգության ապահովման հարցերն այդ երկրի իրադարձությունների համատեքստում: ՀԱՊԿ-ն անվտանգության հարցերով միջազգային կազմակերպություն Է, ներկայումս որի մասնակիցներն են վեց պետություններ. Ռուսաստանը, Հայաստանը, Բելառուսը, Ղազախստանը, Ղրղզստանը եւ Տաջիկստանը: Հավաքական անվտանգության պայմանգիրն ստորագրվել Է 1992 թվականին Տաշքենդում: Այս տարի կազմակերպությունում նախագահում Է Տաջիկստանը , հաղորդել Է ՏԱՍՍ-ը:\n"
}