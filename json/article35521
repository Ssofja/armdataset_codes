{
    "title": "ԱՄՆ-ն լրացուցիչ $40 մլն կհատկացի ՀՀ-ին՝ հեղափոխության շնորհիվ |panarmenian.net|",
    "text": "panarmenian.net։ ԱՄՆ կոնգրեսական, Կոնգրեսի հայկական հարցերով հանձնաժողովի անդամ Ջեքի Սփիրը Ներկայացուցիչների պալատում իր ելույթում հայտարարել է, որ 2020 թվականին ԱՄՆ-ի կողմից Հայաստանին ժողովրդավարական բարեփոխումների համար հատկացվող օգնությունն ավելացել է $40 մլն-ով: Այս մասին հայտնել է ԱՄՆ-ում Հայ դատի հանձնախումբը:«Նախորդ տարի Հայաստանը տպավորիչ անցում է կատարել դեպի կայուն ժողովրդավարություն: Հայաստանի Թավշյա հեղափոխությունը ստիպում է ինձ ժպտալ ամեն անգամ, երբ մտածում եմ դրա մասին: Հեղափոխության ամենակարևոր հանգամանքն այն էր, որ ամենը տեղի է ունեցել առանց մի կաթիլ արյուն թափելու, և մենք պետք է անենք ամեն հնարավորը` նրանց աջակցելու համար», - ասել է Սփիրը:Նա ընդգծել է 2018-ին Հայաստանում անցկացված ժողովրդավարական ընտրությունները, որոնց արդյունքում իշխանության է եկել ՀՀ վարչապետ Նիկոլ Փաշինյանը:«Վերջերս նրա կառավարությունը համաձայնագիր է ստորագրել ԱՄՆ-ի հետ, որով գումար է հատկացվում՝ աջակցելու Հայաստանում տնտեսական աճին և դատական համակարգի կառավարության բարելավմանը», - ասել է Սփիրը:\n"
}