{
    "title": "Իտալիայում ՌԴ դեսպանը կանչվել է երկրի ԱԳՆ   |tert.am|",
    "text": "tert.am: Իտալիայում ԱԳՆ են հրավիրել երկրում Ռուսաստանի դեսպան Սերգեյ Ռազովին: Ինչպես փոխանցում է «ՌԻԱ Նովոստի»-ն, այս մասին հայտնել է գերատեսչության ներկայացուցիչը:\nՆշվում է, որ նման հրահանգ է տվել Իտալիայի ԱԳ նախարար Լուիջի Դի Մայոն` լրտեսության մեղադրանքով ռուս դիվանագետի ձերբակալության ֆոնին:\nՆախօրեին իտալացի կարաբիներները ձերբակալել են երկու մարդու` Հռոմում ռուսական դեսպանությանը հավատարմագրված ռուս սպային և Իտալիայի ռազմածովային ուժերի կապիտանին: Նրանց մեղադրում են լրտեսության համար: \n"
}