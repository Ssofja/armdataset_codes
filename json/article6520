{
    "title": "Թուրքիայի ՊՆ-ի տվյալներով՝ Սիրիայի հյուսիսում 637 քուրդ զինյալ է սպանվել |ermenihaber.am|",
    "text": "ermenihaber.am։ Թուրքիայի պաշտպանության նախարարությունը տեղեկություններ է հաղորդել Սիրիայի հյուսիսում՝ Եփրատից արևելք հատվածում, քրդերի դեմ Անկարայի նախաձեռնած «Խաղաղության ակունք» ռազմագործողության շրջանակներում քրդական կողմի զոհերի մասին:\nԸստ թուրքական կողմի՝ Սիրիայի հյուսիսային քրդաբնակ շրջանները վերահսկող քրդական «Ժողովրդի ինքնապաշտպանության ուժերի» (YPG-ԺՊՈւ) զոհերի թիվը հասել է 637-ի: Թուրքիայի բանակի ու նրա հետ գործակցող զինված խմբավորումների կորուստների մասին տեղեկություններ չեն հաղորդվում:\nՆշվում է նաև, որ թուրքական բանակը հոկտեմբերի 14-ի դրությամբ վերահսկողություն է հաստատել թուրք-սիրիական սահմանին մոտ գտնվող Թել Աբյադ ու Ռաս ալ-Այն քաղաքների վրա, ապա իր հետ գործակցող այժմ «Սիրիայի ազգային բանակ» անունը կրող նախկին «Սիրիայի ազատ բանակ» զինված խմբավորման ստորաբաժանումների հետ միասին շարժվել է դեպի Մանբիչ քաղաքի հարակից հատվածներ:\n"
}