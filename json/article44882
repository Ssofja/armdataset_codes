{
    "title": "Պուտինը պայման է առաջ քաշել Կիևի հետ բանակցելու համար |panarmenian.net|",
    "text": "panarmenian.net: ՌԴ նախագահ Վլադիմիր Պուտինը կարծում է, որ Մոսկվայի և Կիևի երկխոսությունը, ինչպես նաև ՌԴ և Ուկրաինայի հարաբերությունների բարելավումը, հնարավոր կլինեն, եթե նախագահ Վլադիմիր Զելենսկին կատարի իր նախընտրական խոստումներն ու սկսի խոսել Դոնբասի իր հայրենակիցների հետ: Այդ մասին նա հայտարարել է Corriere della Sera թերթին տված հարցազրույցում:\n«Կառուցողական երկխոսություն Կիևի հետ հանարավոր է, եթե Զելենսկին սկսի կատարել իր նախընտրական խոստումներն ու ուղիղ կապ հաստատի Դոնբասի իր համաքաղաքացիների հետ, դադարի նրանց անջատողական անվանել: Եթե Ուկրաինայի իշխանությունները կատարեն Մինսկի համաձայնությունները, ոչ թե անտեսեն»,-ասել է Պուտինը, հայտնում է ՏԱՍՍ-ը:\nՌԴ նախագահը հավելել է, որ «Ուկրաինայի քաղաքացիները Զելենսկուց և նրա թիմից ոչ թե հայտարարություններ են ակնկալում, այլ իրական գործողություններ, շուտափույթ փոփոխություններ դեպի լավը»:\nՊուտինը նշել է, որ Ուկրաինայի նոր իշխանությունները ստիպված են հանգուցալուծելու այն խնդիրները, որ մնացել են նախորդ իշխանություններից: «Եվ, իհարկե, Կիևի իշխանությունները պետք է վերջապես հասկանան, որ ընդհանուր շահերից է բխում ոչ թե առճակատումը ՌԴ և Ուկրաինայի միջև, այլ պրագմատիկ գործակցությունը վստահության ու փոխըմբռնման հիման վրա: Մենք պատրաստ ենք դրան»,-հայտարարել է Պուտինը:\n"
}