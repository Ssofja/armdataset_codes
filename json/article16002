{
    "title": "Իհարկե, կողմ եմ կոնվենցիային. Զարուհի Բաթոյան |pastinfo.am|",
    "text": "pastinfo.am: Եթե կոնվենցիան ստորագրվում է, ապա պետք է վավերացվի։ Դա միջազգային պարտավորություն է։ Այս մասին լրագրողների հետ զրույցում ասաց Աշխատանքի և սոցիալական հարցերի նախարար Զարուհի Բաթոյանը։\n«Ինչպես մյուս կոնվենցիաների դեպքում, այնպես էլ այս կոնվենցիայի դեպքում մոտեցումը հետևյալն է։ Այսինքն` ՀՀ կառավարությունը ստանձնել է մարդու իրավունքների հանդեպ իր պատրաստակամությունը, ստորագրել է և հիմա պետք է վավերացնի»,-ասաց նախարարը։\nՎերջինս ընդգծեց, որ Աշխատանքի և սոցիալական հարցերի նախարարության գործառույթն է աջակցել այն մարդկանց, որոնք ենթարկվել են ընտանեկան բռնության. «Մենք նրանց սոցիալական աջակցություն ենք տալիս։ Կարծում եմ՝ պետք է կանխարգելել կանանց հանդեպ բռնությունը։ Այս պահին մեր գործառույթը սահմանափակվում է այստեղ»,-նշեց Զարուհի Բաթոյանը։\nՀարցին՝ ինքը կո՞ղմ է կոնվենցիայի վավերացմանը, նախարարն արձագանքեց. «Իհարկե կողմ եմ»։\n"
}