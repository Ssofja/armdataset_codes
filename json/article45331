{
    "title": "Ֆրանսիայում ավելի քան 40 մտավորականներ կոչ են արել միջազգային հանրությանը՝ ճանաչել հայերի ինքնորոշման իրավունքը",
    "text": "Լուսանկարը՝ Ֆրանսիայում հաջակցություն Արցախի տեղի ունեցած ակցիայից\nՖրանսիայում ավելի քան 40 մտավորականներ կոչ են արել միջազգային հանրությանը՝ ճանաչել հայերի ինքնորոշման իրավունքը` հաշվի առնելով Անակարայի եւ Բաքվի պանթուրքիստական ծրագիրը, որպեսզի երաշխավորվի տարածաշրջանի անվտանգությունը: \nՆրանք արձանագրել են, որ 2020-ի սեպտեմբերի 27-ից սկսած՝ Ադրբեջանը, Թուրքիայի դրդմամբ եւ ակտիվ աջակցությամբ, լայնածավալ ռազմական հարձակում սկսեց Լեռնային Ղարաբաղի Հանրապետության դեմ, եւ որ նրա նպատակը հստակորեն նշվել է. բռնի ուժով վերագրավել ոչ միայն 1993-94 թվականներին հայերի գրաված տարածքները, այլեւ ողջ Լեռնային Ղարաբաղը․ «Ադրբեջանական իշխանությունները եւ նրանց թուրք կնքահայրն ու գործակիցը երբեք գաղտնի չեն պահել այս նպատակը»,- ասված է նրանց կոչում։\nՖրանսիական հեղինակավոր Le Monde պարբերականում հրապարակված այս հայտարարությունն ամբողջությամբ ներկայացնում ենք ստորեւ․\n«ԼՂ-ն գրավելու համար Ադրբեջանը գործի է դրել իր բոլոր ռազմական ռեսուրսները՝ օգտվելով Թուրքիայի օգնությունից, խորհրդատվությունից եւ զենքերից։ Խոսքը պանթուրքիստական ծրագրի իրականացման մասին է, որը ենթադրում է բնաջնջել հայերին՝ Թուրքիան եւ Ադրբեջանն իրար միացնելու համար։ Այսպիսով, հայերն այսօր գործ ունեն ոչ միայն ագրեսիվ պատերազմի, այլ նաեւ բնաջնջման փորձի հետ: Խոսքը ոչ թե 1915 թվականի ցեղասպանության հեռավոր ուրվականի, այլ դրա ներկայիս ավատարի՝ Ղարաբաղի հայերի բնաջնջման ծրագրի մասին է: Դա տեղի է ունենում օրը ցերեկով, մեր աչքի առաջ: Ի տարբերություն 1915-ի՝ Լեռնային Ղարաբաղն ու Հայաստանը ունեն երկու մարտունակ եւ լավ պատրաստված բանակ, որոնք դեռեւս ի վիճակի են դիմակայել ագրեսիային:\nԲայց արդյոք ողջամի՞տ է իրենից մի քանի անգամ ավելի հզոր օտար տերությունների կրակի տակ միայնակ թողնել հազիվ երեք միլիոն բնակչություն ունեցող, շրջափակված ժողովրդին: Իսկապե՞ս խելամիտ է թուրք-ադրբեջանական ֆաշիստական իմպերիալիզմը կանգնեցնելու գործի ծանրությունը թողնել մի քանի հազար երիտասարդներին: Միանգամայն զարմանալի է, որ հավասարության եւ մարդու իրավունքների պաշտպանության, ինչպես եւ ռասիզմի եւ ֆաշիզմի դեմ հանդես եկող շրջանակներն այսքան քիչ եւ թույլ են արձագանքում։ Խոսքը մահմեդականների եւ քրիստոնյաների միջեւ համաշխարհային հակամարտության դրվագի մասին չէ, այլ 1915 թ.-ին ժամանակակից Թուրքիայի հիմնադիր երիտթուրքերի առաջ քաշած պանթուրքական ծրագրի վերագործարկմանն է վերաբերում. Էրդողանը այս հեռանկարն օգտագործում է իր հասարակական կարծիքը համախմբելու եւ իր վարձկաններին ներգրավելու համար:\nԱյսօր խաղասեղանին դրված է պանթուրքական իմպերիալիզմը կագնեցնելու հարցը, ինչը լուրջ վտանգ է ներկայացնում միջազգային խաղաղության եւ անվտանգության համար: Էրդողանի քաղաքականությունն իրագործում է սուլթան Աբդուլ Համիդ Երկրորդի օրոք հղացած պանթուրքիստական գաղափարախոսությունը: Այս գաղափարախոսության անվան տակ է, որ հայերը բնաջնջվեցին Արեւելյան Անատոլիայից, քանի որ այս տեսլականը ենթադրում էր տարածքային միասնականություն հաստատել Փոքր Ասիայի եւ Ադրբեջանի ու Կենտրոնական Ասիայից այն կողմ բնակվող թուրքերի միջեւ: Այս գաղափարական շարունակականությունը հատկապես ակնհայտ է, երբ թուրք կամ ադրբեջանցի պաշտոնյաները պնդում են, որ պատերազմը կավարտվի միայն այն դեպքում, երբ հայերը կզիջեն Ղարաբաղը:\nՎերջապես եկել է հայերի հանդեպ մեր վերաբերմունքը միջազգային դաշինքների կաղապարից դուրս դիտարկելու ժամանակը. Թուրքիան, ՆԱՏՕ-ի անդամ լինելով, արեւմտյան ճամբարում է, իսկ Հայաստանը՝ որպես ՀԱՊԿ անդամ, ռուսական ճամբարի մաս է կազմում։ Այս մոտեցումն այլեւս վավեր չէ։ Խոսքն այստեղ մի երկրի մասին է, որը միահամուռ ջանքերով իր հայրենական հողի վրա ժողովրդավարություն է զարգացնում, եւ որն ագրեսիայի է ենթարկվել իր այդ իրավունքը ժխտող երկու երկրներից կազմված սերտ դաշինքի կողմից (այլեւս հայտնի «մեկ ազգ, երկու պետություն» բանաձեւով)։\nՀայերն ազատ ժողովուրդ են, որն ամեն օր կառուցում է իր միասնական եւ ժողովրդավար ճակատագիրը։ Այս օրինակներն արժանի են ավելիին, քան անհարմար լռությունը. դրանք արժանի են ակտիվ աջակցության, այլ ոչ թե պետությունների տարածքային ամբողջականության սկզբունքի ետեւում պատսպարվելուն: Եթե ​​Ալիեւն ու Էրդողանը շահեն իրենց խաղադրույքը, լաց լինելու համար շատ ուշ կլինի:\nՄենք՝ այս կոչը ստորագրողներս, գրեթե վստահ ենք, որ իրավիճակի ընկալումը գնալով ավելանալու է, բայց մենք պետք է այն արագացնենք: Դեռ քանի՞ եկեղեցի պետք է ավիրվի հոկտեմբերի 7-ի Շուշիի տաճարի ռմբակոծությունից հետո: Քանի՞ հիվանդանոց դեռ պետք է ռմբակոծվի: Քանի՞ կասետային ռումբեր դեռ պետք է ընկնեն քաղաքացիական ենթակառուցվածքների վրա: Համոզված ենք, որ Ֆրանսիայում եւ Եվրոպայի այլ երկրներում հասարակական կարծիքը կդրդի կառավարություններին ճանաչել Լեռնային Ղարաբաղի հայերի ինքնորոշման իրավունքը՝ հասկանալով, որ դա անհրաժեշտություն է՝ Եվրոպայում եւ Մերձավոր Արեւելքում անվտանգություն ու խաղաղություն հաստատելու համար:\nՄենք դատապարտում ենք թուրք-ադրբեջանական ուժերի կողմից իրագործված պատերազմական հանցագործությունները, դատապարտում ենք հայերի դեմ ջիհադիստ վարձկանների օգտագործումը եւ կոչ ենք անում արեւմտյան երկրներին, Իսրայելին, Ռուսաստանին եւ ԱՄՆ-ին դադարեցնել Ադրբեջանին ցանկացաց զենքի վաճառք։ Պահանջում ենք կանգնեցնել նեոօսմանական Թուրքիայի իմպերիալիստական առաջխաղացումը։ Եւ վերջապես պահաջում ենք, որ միջազգային հանրությունը կազմող երկրներն անեն իրենց ուժերից բխող ամեն ինչ՝ ժողովուրդների ինքնորոշման սկզբունքն արժեվորելու համար՝ հօգուտ նաեւ Ղարաբաղի հայերի»։\nՍտեֆան Քրիստենսեն\nՍտրասբուրգ, 11-ը հոկտեմբերի 2020թ.\nՍտորագրել են՝\nԷմմանուէլ Ալլոա, փիլիսոփաԱնն Էլիզաբեթ Անդրեասյան, տնտեսագետ եւ պատմաբանԺանին Ալթունյան, գրողՄարկ Ամֆրեվիլ, գրականության դասախոսՍտեֆանո Արիգոնի, բժիշկ անեստեզիոլոգՖիլիպ Արտիեր, պատմաբանՍերժ Ավեդիկյան, դերասան եւ ռեզիսորՎարդան Ազատյան, արվեստաբանՄաթիո Բաղդոյան, դատապաշտպանՄիշել Բալար, պատմաբանՌենո Բարբարաս, փիլիսոփաԺան-Մարկ Բարդե, մաթեմատիկոսԺանիգ Բեգոկ, արվեստաբանԳրիգոր Բելեդյան, գրողԼորանս Բելիս, դասախոսՌիդա Բեն Համզա, իրավունքի դասախոսՎանիկ Բերբերյան, Ֆրանսիայի գյուղապետերի ասոցիացիայի նախագահՌուդոլֆ Բեռնե, փիլիսոփաԺյուլի Բիյո, մարդաբանԷթյեն Բիմբենե, փիլիսոփաՄարիան Բլիդոն, աշխարհագրագետԱնն Բուասիեղ, փիլիսոփաԺակ Բուշու, տնտեսագետՌոլան Բրեր, փիլիսոփաՍտեֆան Բրետոն, ազգագրագետ եւ կինոգործիչՄարկ Բրեվիգլիերի, սոցիոլոգԱնդրե Բուրգիեր, պատմաբանՊիեռ-Անտուան Շարդել, սոցիոլոգ եւ փիլիսոփաՌոնան դե Կալան, փիլիսոփաՖրեդերիկ Շովո, պատմաբանԻվ Կոեն, պատմաբանՕլգա Կոլաոն, հոգեբանՖիլիպ Կոնտ, ռուս գրականության դասախոսԿատրին Կոքիո, գրականության դասախոսՕլօվիե Դելորմ, պատմաբան եւ վիպագիրԱնաիդ Դոնաբեդյան, լեզվաբանՕլիվիե Դուվիլ, գրականության դասախոսԱննաբել Դյուֆուրք, փիլիսոփաԱննի Դյուպրա, պատմաբանՍուրեն Էրկման, տնտեսագետԺորժ Ի. Ֆեդերման, հոգեբույժԼյուսիլ Ֆլորենցա, մարդաբանՎենսան Ֆոնտանա, պատմաբանԼյուկա Գաբիանի, պատմաբանԲեռնար Գենո, պատմաբանԱլեքսանդրա Գալիցին, մարդաբանՎիգեն Գալստյան, արվեստաբանՍեւան Ղարիբյան, իրավունքի դասախոսԿատրին Գաթինգեր, արտիստԶին Ժեսեր, գրողԷրվե ժորժլեն, պատմաբանԷլեն Ժեստերն, գրողԺան-Քրիստոֆ Գոդար, փիլիսոփաԺիլդա Գեգամյան Հաջյան, արտիստՍառա Գուինդանի, փիլիսոփաՕզգուր Գուն, տնտեսագետԷսթեր Հեբոյան, գրող եւ ամերիկյան գրականության դասախոսԺան-Ֆրանսուա Հուլ, փիլիսոփաԱլեն Հովնանյան, գենետոլոգՖիլիպ Հյունեման, փիլիսոփաԴիդիե Իկար, հայերի բարեկամՊոլին Իսմար, պատմաբանՇանթալ Ժակե, փիլիսոփաԱնաբել Ժաքմեն-Գիյոմ, կապի մասնագետՎարդան Ջալոյան, գրողՍերվանն Ժոլիվետ, փիլիսոփաՆազարեթ Քարոյան, արվեստագետ-քննադատ եւ ցուցահանդեսների մասնագետԱրտավազդ Կաչատրյան, դաշնակահարԺակ Քեբադյան, կինոգործիչԼորան Քեշկեգյան, ավիացիոն տեխնիկՌազմիգ Քյոչեյան, սոցիոլոգՌեյմոն Գեւորգյան, պատմաբանԹենի Խաչատուրով, արտիստԺան-Քրիստոֆ Լագարդ, պատգամավորՄիշել Լարդի, անգլիական գրականության դասախոսԺեղոմ Լեբրը, փիլիսոփաԲեռնար Լըգրա, հունական պատմության դասախոսՄարտին Լըտրեմի, տնտեսագետՈւելի Լյոնբերգեր, Շվեյցարիայի ԱԺ նախկին պատգամավորԼորան Լեյլեքյան, քաղաքական վերլուծաբանՊիեր Լիցլեր, դիզայնի դասախոսՌոլան Լոմբարդի, պատմաբան եւ գեոպոլիտոլոգՆազան Մակսուդյան, պատմաբանՌոժե Մերիան, հոգեվերլուծաբանԺուդիթ Միշալե, փիլիսոփաԿատրին Միլս, տնտեսագետՍեւան Մինասյան, հոգեբույժՔրիստոբալ Մոնտեսինոս, ճարտարապետԿլոդ Մութաֆյան, պատմաբանՕղելի Նեվո, էթնո-մարդաբանՄարկ Նիշանյան, փիլիսոփաԱլեքսիս Նուսելովիչի, գրականության դասախոսՊասկալ Քիլիե, համեմատական գրականության դասախոսԼյուկա Պատարոնի, սոցիոլոգԴանիել Պայո, փիլիսոփաՖրոզա Պեժոսկա, Մակեդոնական լեզվի, գրականության եւ քաղաքակրթության դասախոս,Օլիվիէ Պեքմեզյան, գրող-բեմադրողՊատրիսիա Պեքմեզյան, դերասանուհիԲրունո Պեկինյոտ, սոցիոլոգՖիլիպ դե Պերետտի, տնտեսագետՌոլանդ Պֆեֆերկորն, սոցիոլոգԺան-Ֆիլիպ Պիերոն, փիլիսոփաՊիեռ-Շառլ Պրադիե, տնտեսագետՎալերի Պրատ, փիլիսոփաԺուլիեն Ռավիե, պատգամավորԺան Ռոբեր Ռավիո, ռուսական եւ հետխորհրդային հետազոտությունների դասախոսՖիլիպ Ռիուտոր, դասախոսԴալիթա Ռոժե Հացյան, անգլիական գրականության դասախոսԺակոբ Ռոգոզինսկի, փիլիսոփաՍիլվի Ռոզենֆելտ, դասապաշտպանՄառլին Սահակյան, սոցիոլոգՄարտին դե լա Սուդիեր, էթնոլոգԼորան Սուլար, ուղղագրիչ եւ խմբագրողՄիշել Սուրիա, գրողԷնգին Սուստամ, սոցիոլոգՈւլլա Թաիփալ, արտիստԹալին Տեր-Մինասյան, պատմաբանԲենիամին Թոմաս, կինոյի տեսաբանՌոլան Տոմբ, բժիշկ դասախոսՄիրիամ Ցիկունաս, պատմաբանՄարկ Վարդապետյան, հոգեբույժՏիգրան Եգավյան, լրագրող եւ էսսեիստ\n"
}