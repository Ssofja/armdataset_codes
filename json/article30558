{
    "title": "ԱՄՆ-ը ոչնչացրել է նրան, ում ինքն է ստեղծել. Լավրովը` Ալ-Բաղդադիի սպանության մասին |shantnews.am|",
    "text": "shantnews.am: ՌԴ արտգործնախարար Սերգեյ Լավրովը հայտարարել է, որ ԻՊ ահաբեկչական խմբավորումը առաջացել է ամերիկացիների և նրանց դաշնակիցների կողմից Իրաք ապօրինի ներխուժումից և ծայրահեղականներին բանտերից բաց թողնելուց հետո:\nՌուսական զորքերն ուսումնասիրում են լրացուցիչ փաստեր՝ կապված ԻՊ-ի առաջնորդ Աբու Բաքր ալ-Բաղդադիի ոչնչացման վերաբերյալ ԱՄՆ-ի կողմից հրապարակած տեղեկությունների հետ և առայժմ չեն կարող հաստատել այդ տեղեկատվությունը, ասել է Լավրովը Россия 24 հեռուստաալիքին տված հարցազրույցի ընթացքում:\n«Ամեն ինչ հանդիսավոր և հաղթական ոճով է հայտարարվել, բայց մեր զինծառայողները դեռ ուսումնասիրում են լրացուցիչ փաստեր: ԱՄՆ-ի ասածների մեծ մասը նրանք դեռ չեն կարող հաստատել»,- ասել է Լավրովը:\nԱյնուամենայնիվ, եթե իսկապես Ալ-Բաղդադին ոչնչացվել է, ապա դա, ըստ Լավրովի, դրական քայլ է: Ռուսաստանի արտգործնախարարը նշել է, որ բոլորը քաջ գիտակցում են, որ «այդ ահաբեկիչը Միացյալ Նահանգների ստեղծածն է»:\nՀետևաբար, ինչպես նշել է Ռուսաստանի արտգործնախարարը, ԱՄՆ-ը ոչնչացրել է նրան, ում ինքն է ստեղծել:\n"
}