{
    "title": "Պատերազմի հետևանքները պարզ էին դեռ հոկտեմբերի սկզբին, սակայն իշխանության և ընդդիմության միջև միասնական կարծիք չի ձևավորվել պատերազմը կանգնեցնելու հարցում․ Արցախի նախագահ |tert.am|",
    "text": "tert.am: Մայիսի 12-ի զինադադարից հետո մեր ռազմաքաղաքական ղեկավարությունը ճիշտ դասեր չի քաղել և ունենալով առավելություն բանակցային գործընթացում, ավելի նպաստավոր լուծումներ չի կարողացել ունենալ։ Այս մասին Արցախի քաղաքաշինության նախարարության աշխատանքային կոլեկտիվի և շինարարական կազմակերպությունների ղեկավարների հետ հանդիպման ժամանակ ասել է Արցախի նախագահ Արայիկ Հարությունյանը։\nՎերջինս ներկայացրել է 44-օրյա պատերազմի ընթացքը։ Ըստ Արայիկ Հարությունյանի՝ պատերազմի հետևանքները պարզ էին դեռ հոկտեմբերի սկզբին, սակայն երկրի քաղաքական ուժերն ընդհանուր հայտարարի չեն եկել․\n«Չի ձևավորվել քաղաքական միասնական կարծիք իշխանության և ընդդիմության միջև և, կարծես թե պատերազմը կանգնեցնելը այդ օրը համարում էին դավաճանություն»։\nԱնդրադարձ կատարելով անցյալին՝ Հարությունյանը ընդգծեց․ «Մեր ամենամեծ սխալը եղել է այն, որ 1992 թ. հունիսի 13-ից, երբ հայաթափվել է Շահումյանը, հետո՝ Մարտակերտը, Հարդութի, Մարտունու որոշ գյուղեր, մենք տեր չենք կանգնել նրանց և ավելի քան 50 000 հայ բնակչություն թողել է Արցախը՝ ունենալով հնարավորություն տեղավորվելու։ Դա է պատճառներից մեկը, որ Արցախում բնակչությունը պետք է լիներ ոչ թե 145․000, այլ ավելի քան 200․000»։\nՀարությունյանը նշեց, որ Արցախի Հնարապետությունը սերտ համագործակցություն է նախատեսում ՌԴ-ի հետ․\n«Հայաստան աշխարհի ապագան տեսնում եմ նոր, ավելի խորը ռազմաքաղաքական հարաբերությունների շրջանակներում և ՌԴ-ի հետ միասին կկարողանանք դիմակայել ստեղծված իրավիճակին, քանի որ Թուրքիան չի պատրաստվում լքել տարածաշրջանը»։\n"
}