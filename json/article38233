{
    "title": "Պուտինի հետ երկխոսություն սկսելը դրական արդյունքներ Է տալիս. Զելենսկի |armenpress.am|",
    "text": "armenpress.am։ Ուկրաինայի նախագահ Վլադիմիր Զելենսկին կարծում Է, որ Ռուսաստանի ղեկավար Վլադիմիր Պուտինի հետ երկխոսություն սկսելն արդեն դրական արդյունքներ Է տալիս:«Ռուսաստանի Դաշնության նախագահի հետ սկսվել Է մեր երկխոսությունը: Մենք մի քանի հեռախոսազրույց ունեցանք: Ստեղծել ենք մեր երկխոսության ձեւաչափ, որը հանգեցրել Է մի քանի զգայուն որոշումների: Մենք վերադարձրինք մեր գերիներին, մեր նավերը: Առանց հանդիպումների երեք տարուց հետո մեզ հաջողվեց համաձայնության գալ «նորմանդական ձեւաչափի» շուրջը: Դրանից հետո տեղի ունեցավ բանտարկյալների երկրորդ փոխանակումը՝ այդպիսի ամենամեծ փոխանակումը»,- ասել Է նա The Times of Israel թերթում հրապարակված հարցազրույցում:«Ես կարծում եմ,- շարունակել Է Զելենսկին,- նա (Պուտինը) հասկանում Է իմ դիրքորոշումը. Ուկրաինան անկախ երկիր Է, մենք մեծ երկիր ենք, ամենամեծը Եվրոպայում: Ես կարծում եմ, որ նա հասկանում Է»:Պատասխանելով Ուկրաինայում հաշտության հասնելու վերաբերյալ հարցին՝ նախագահը հայտարարել Է, թե կցանկանար, որ Դոնբասում խաղաղ կարգավորման գործընթացը շարժվեր ավելի արագ: «Կան շատ բարդ հարցեր,- ընդգծել Է նա:- Ես տեսնում եմ առաջընթացը, որովհետեւ փոխհրաձգությունների քանակն զգալիորեն կրճատվել Է, բայց դրանք տակավին առկա են», հաղորդել Է ՏԱՍՍ-ը:\n"
}