{
    "title": "Գյումրին էկելտրաավտոբուսներ կունենա. քաղաքապետ Սամվել Բալասանյան |armtimes.com|",
    "text": "armtimes.com: Առաջիկայում Գյումրիում ուղևորափոխադրումներ իրականացնելու նպատակով ձեռք կբերվեն էլեկտրաավտոբուսներ: Այս մասին այսօր ավագանու նիստի ժամանակ հայտարարեց Գյումրու քաղաքապետ Սամվել Բալասանյանը:\n«Մենք մեր քաղաքում էլեկտրաավտոբուսներ ենք ուեննալու, Եվրամիության ծրագիր ենք շահել, երեք տարում իրականացնելու ենք: Հիմա նաև մրցույթ կհայտարարենք»,- ասաց Բալասանյանը:\nՆախատեսվող փոխադրամիջոցը նաև հարմարավետ է լինելու հենաշարժողական խնդիրներ ունեցողների, քայլակով, սայլակով տեղաշարժվողների համար:\n«450.000 եվրոյի սահմաններում կարող է 8 հատ ձեռք բերենք փոքրերից կամ 4 հատ մեծը գնենք: Մենք հիմա փնտրտուքի մեջ ենք, տեսնենք ինչպես կլինի, սա մեզ համար իդեալական տարբերակ է»,- տեղեկացրեց քաղաքապետը:\n"
}