{
    "title": "ՌԴ Դաշնային խորհուրդը համաձայնել է ԼՂ-ում ռուսական զորքի խաղաղապահ առաքելությանը |1lurer.am|",
    "text": "1lurer.am: Ռուսաստանի Դաշնային խորհուրդը համաձայնություն է տվել Ռուսաստանի զինված ուժերն օգտագործել Լեռնային Ղարաբաղում խաղաղապահ առաքելության համար: Համապատասխան դիմումով խորհրդին էր դիմել Դաշնության նախագահ Վլադիմիր Պուտինը:\nՍահմանադրական օրենսդրության հանձնաժողովի նախագահ Անդրեյ Կլիշասը «ՌԻԱ Նովոստի»-ին ասել է, որ այս դեպքում բանակ օգտագործելու համար Դաշնության խորհրդի համաձայնությունն անհրաժեշտ է, քանի որ խոսքը ոչ թե օպերատիվ ռազմական իրավիճակի, այլ մի քանի տարով նախատեսվող միջոցառման մասին է:\nՍենատորը հիշեցրել է, որ Լեռնային Ղարաբաղում ռուսական զորքերի խաղաղապահ մանդատը նախատեսված է հինգ տարի ժամկետով՝ երկարաձգման հնարավորությամբ:\n"
}