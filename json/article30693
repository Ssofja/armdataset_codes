{
    "title": "ԱՄՆ-ի պետքարտուղարը նախապես չհայտարարված այց է կատարել Իրաք |azatutyun.am|",
    "text": "azatutyun.am: ԱՄՆ-ի պետքարտուղար Մայք Փոմփեոն նախապես չհայտարարված այցով ժամանել է Բաղդադ: Իրաքի ղեկավարների հետ նա քննարկում է ԱՄՆ-ի մտահոգությունները կապված տարածաշրջանում Իրանի ակտիվության հետ:\nՃանապարհին Մայք Փոմփեոն իրեն ուղեկցող լրագրողներին ասել է, թե Բաղդադ է մեկնում Իրաքի ղեկավարներին հավաստիացնելու, որ Միացյալ Նահանգները պատրաստ է շարունակելու Իրաքի ինքնիշխանության ապահովումը:\nԱՄՆ-ին մտահոգում է, որ Թեհրանը կարող է սպառնալիքներ ստեղծել Մերձավոր Արևելքում գտնվող ամերիկացի զինվորականների համար: Վաշինգտոնը հարվածային ուժեր է ուղարկել տարածաշրջան՝ ավիակիր ու չորս ռմբակոծիչ:\nՄայք Փոմփեոն երեկ չեղարկել էր նախատեսված այցը Գերմանիա ու հանդիպումը կանցլեր Անգել Մերկելի հետ և ուղևորվել Իրաք:\n"
}