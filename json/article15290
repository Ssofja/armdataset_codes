{
    "title": "Ձեռք է բերվում լավագույն զինամթերքը, եւ կապ չունի, թե որ երկրից է ձեռք բերվում. Դավիթ Տոնոյան |lragir.am|",
    "text": "lragir.am։ ՀՀ զինված ուժերի կարիքների համար ձեռք է բերվում լավագույն զինամթերքը՝ մեզ համար մատչելի գներով: Այս մասին այսօր լրագրողներին ասաց Պաշտպանության նախարար Դավիթ Տոնոյանը:Լրագրողները հարց ուղղեցին՝ հնարավո՞ր է առաջիկայում փոխվի Ռուսաստանի գլխավոր դերը Հայաստանին զենք մատակարարելու առումով: «Ոչ մի բան բացառել չի կարելի»,- ասաց Դավիթ Տոնոյանը:«Ես մի քանի անգամ դրան անդրադարձել եմ, այսօր ՀՀ զինված ուժերի կարիքների համար ձեռք է բերվում լավագույն զինամթերքը՝ մեզ համար մատչելի գներով: Եվ կապ չունի, թե որ երկրից է դա ձեռք բերվում: Եվ պետք է հաշվի առնել, որ Հայաստանին ռազմական նշանակության արտադրանքի մատակարարումներում տարբեր երկրներ ունեն իրենց ներքին սահմանափակումները»,- հավելեց նախարարը:\n"
}