{
    "title": "ԵՄ ԱԳ նախարարներն ընդգծել են ռազմական գործողությունները դադարեցնելու անհրաժեշտությունը |armenpress.am|",
    "text": "armenpress.am: Եվրամիության արտաքին քաղաքականության և անվտանգության հարցերով բարձր ներկայացուցիչ Ժոզեպ Բորելը ԵՄ ԱԳ նախարարների հանդիպումից հետո անդրադարձել է Լեռնային Ղարաբաղի հակամարտության գոտում տիրող իրավիճակին՝ ընդգծելով ռազմական գործողությունները դադարեցնելու անհրաժեշտությունը:\nԲորելն ընդգծել է, որ հանդիպման ընթացքում լսել են ԵԱՀԿ Մինսկի խմբի համանախագահների գնահատականների մասին Ֆրանսիայի արտաքին գործերի նախարարի ներկայացրած տվյալները:\n«Ընդգծել ենք ռազմական գործողությունները դադարեցնելու ու բանակցությունների սեղանի շուրջ վերադառնալու կարևորությունը: Մենք քննարկել են այն հարցը, թե ինչպես կարող ենք նպաստել դրան: Մենք կոչ ենք անում, որ տարածաշրջանային բոլոր երկրներն իրենց լուման ներդնեն հրադադարն ուժի մեջ դնելու և խաղաղության ուղղությամբ քայլեր կատարելու գործում»,- ասել է Բորելը:\n"
}