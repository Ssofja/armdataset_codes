{
    "title": "Աշխարհում յուրաքանչյուր երրորդ կինը ենթարկվում է ֆիզիկական կամ սեռական բռնության. ԱՀԿ\r\n |1lurer.am|",
    "text": "1lurer.am: Ամբողջ աշխարհում յուրաքանչյուր երրորդ կինն իր ամբողջ կյանքի ընթացքում ենթարկվում է ֆիզիկական կամ սեռական բռնության: Այս հանցավոր վարքագիծը լայն տարածում է գտել հատկապես կորոնավիրուսի համավարակի ժամանակ: Այս մասին այսօր հայտարարել են Առողջապահության համաշխարհային կազմակերպությունից՝ փոխանցում է Reuters գործակալությունը:\nԱՀԿ-ը բոլոր կառավարություններին կոչ է անում ամեն ինչ անել բռնությունները կանխարգելելու, տուժածներին օգնություն ցույց տվող ծառայությունների մատուցումը բարելավելու և տնտեսական անհավասարությունը կարգավորելու համար:\n«Կանանց նկատմամբ բռնությունն էնդեմիկ է յուրաքանչյուր երկրում և մշակույթում, որն ահռելի վնաս է հասցնում միլիոնավոր կանանց ու նրանց ընտանիքներին»,-հայտարարել է ԱՀԿ ղեկավար Թեդրոս Գեբրեյեսուսը:\n"
}