{
    "title": "Տարեսկզբից ԱԻՆ-ն ՀՀ մարզերում անցկացնում է պատսպարման, տարհանման և ազդարարման պարապմունքներ. Փիլոյան |armenpress.am|",
    "text": "armenpress.am: ՀՀ արտակարգ իրավիճակների նախարարությունը, Տեղական ինքնակառավարման մարմինների և Տարածքային կառավարման և ենթակառուցվածքների նախարարության հետ մանկապարտեզներում և դպրոցներում սկսել են ազդարարման, պատսպարման և տարհանման պարապմունքներ իրականացնել:\nԱյս մասին լրագրողների հետ զրույցում ասաց ՀՀ արտակարգ իրավիճակների նախարար Անդրանիկ Փիլոյանը:\n«Պատերազմի ժամանակ և դրանից հետո, ինչպես նաև վերջին շրջանում տեղի ունեցած երկրաշարժերի մի քանի դեպքից հետո նկատեցինք, որ առկա են խնդիրներ՝ կապված խաղաղ բնակչության տարհանման և պատսպարման հետ: Տարվա սկզբից համատեղ գործակցում ենք Տեղական ինքնակառավարման մարմինների, Տարածքային կառավարման և ենթակառուցվածքների նախարարության հետ: Սկսել ենք մանկապարտեզներում և դպրոցներում իրականացնել տարհանման, պատսպարման և ազդարարման պարապմունքներ»,- նշեց Փիլոյանը:\nՆրա խոսքով՝ սա ամենօրյա աշխատանք է, որը շարունակական լինելու դեպքում, ի վերջո, կհանգեցնի դրական արդյունքի:\n"
}