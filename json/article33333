{
    "title": "ՌԴ հասցեին ամերիկյան ԶԼՄ-ների մեղադրանքները հանգեցրել են դիվանագետների նկատմամբ սպառնալիքների․ ԱՄՆ-ում ՌԴ դեսպանատուն |news.am|",
    "text": "news.am: Մոսկվայի հասցեին ամերիկյան ԶԼՄ-ների անհիմն եւ անանուն մեղադրանքները հանգեցրել են Վաշինգտոնում ռուս դիվանագետների նկատմամբ սպառնալիքների: Այս մասին հայտարարել է ԱՄՆ-ում ՌԴ դեսպանատունը:\n«Մոսկվայի հասցեին ամերիկյան ԶԼՄ-ների (մասնավորապես, The New York Times-ի) անհիմն եւ անանուն մեղադրանքները հանգեցրել են Վաշինգտոնում եւ Լոնդոնում ռուս դիվանագետների նկատմամբ սպառնալիքների: ԶԼՄ-ները կեղծ պատմություններ են հորինում առանց հիմքերի»,-ասվում է դեսպանատան հայտարարության մեջ, որը տեղադրվել է Twitter-ում:\nԱվելի վաղ ԶԼՄ-ները գրել էին, որ ռուսական ինչ-որ հետախուզական ստորաբաժանում «Թալիբան» շարժման գրոհայիններին կոչ է արել հարձակում գործել ամերիկացի զինծառայողների վրա: \n"
}