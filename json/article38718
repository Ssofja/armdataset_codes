{
    "title": "Այս տարի հաստատել ենք 23.2 միլիարդ դրամի սուբվենցիոն ծրագիր. Նիկոլ Փաշինյան",
    "text": "Այս տարի հաստատվել է 23.2 միլիարդ դրամի սուբվենցիոն ծրագիր, որոնք կիրականացվեն մարզերում: Այս մասին ֆեյսբուքյան իր էջում գրել է Նիկոլ Փաշինյանը։\n«Սուբվենցիոն ծրագրերի առանձնահատկությունն այն է, որ դրանք համաֆինանսավորվում են համայնքների և կառավարության կողմից: Տվյալ դեպքում 12.9 միլիարդը տրամադրում է կառավարությունը, 10.3 միլիարդը համայնքները:\nԱյս ծրագրերի շրջանակներում.- 234 կիլոմետր համայնքային փողոցներ կնորոգվեն կամ կբարեկարգվեն,- 58 բնակավայրերում կիրականացվի ջրամատակարարման և ջրահեռացման համակարգերի կառուցման կամ նորոգման աշխատանքներ,- 37 բնակավայրերում կկառուցվեն կամ կնորոգվեն ոռոգման համակարգեր,- 42 բնակավայրերում կիրականացվի մանկապարտեզների կառուցում կամ հիմնանորոգում,- 58 բնակավայրերում կգործարկվեն էներգախնայող լուսավորության համակարգեր,- 53 բնակավայրերում կկառուցվեն կամ կնորոգվեն հասարակական նշանակության շենքեր,- 15 բնակավայրերում կիրականացվեն գազամատակարարման համակարգերի կառուցման կամ նորոգման աշխատանքներ,- 23 բնակավայրերում ձեռք կբերվեն հակակարկտային համակարգեր,- 24 բնակավայրերերում կիրականացվեն պուրակների, հրապարակների, այգիների կառուցման կամ բարեկարգման աշխատանքներ»,- գրել է վարչապետը:\n"
}