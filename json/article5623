{
    "title": "Վրաստանում կորոնավիրուսով վարակման դեպքերն աճել են |aliq.ge|",
    "text": "aliq.ge: Սեպտեմբերի 1-ի ժամը 10:00-ի դրությամբ՝ Վրաստանում կորոնավիրուսով վարակի 23 նոր դեպք է գրանցվել. ընդհանուր դեպքերի քանակը երկրում 1510 է: Այս մասին գրում է կառավարության կողմից ստեղծված stopcov.ge կայքը: \nՎրաստանում այսօր կորոնավիրուսից բուժվել է ևս 3 պացիենտ և ընդհանուր հաշվով՝ վարակը հաղթահարել է 1243 մարդ: Վարակից երկրում մահացել է 19 մարդ։\nԱյս պահի դրությամբ՝ կարանտինային գոտում է գտնվում 5828 քաղաքացի, հատուկ ստացիոնար հսկողության տակ է 2322 պացիենտ: Արտերկրից կորոնավիրուսով վարակված 41 քաղաքացի է տեղափոխվել Վրաստան բուժվելու նպատակով:\nՀիշեցնենք, որ Վրաստանում առաջին անգամ կորոնավիրուսով վարակի դեպք է հայտնաբերվել փետրվարի 26-ին։\n"
}