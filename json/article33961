{
    "title": "Տեսչական մարմինները կայացրել են 4 713  կազմակերպության գործունեության  դադարեցման որոշում",
    "text": "Պարետի կողմից սահմանված նորմերի խախտման դեպքերով հուլիսի 22-ի  դրությամբ  կայացվել է  4 713  կազմակերպության գործունեության  դադարեցման որոշում, իրականացվել՝ 56 068 ստուգում, որից միայն  1 231-ը՝ նշված օրը:\nԱյս մասին հայտնում են ՀՀ կառավարությունից։ Բոլոր ստուգվողներին տրամադրվել են խորհրդատվություն և խախտումների անհապաղ վերացման պարտադիր կատարման ցուցումներ։\nՍտուգումներն իրականացնում են ՀՀ առողջապահական և աշխատանքի տեսչական մարմինը, ՀՀ սննդամթերքի անվտանգության տեսչական մարմինը, ՀՀ քաղաքաշինության, տեխնիկական և հրդեհային անվտանգության տեսչական մարմինը, ՀՀ կրթության տեսչական մարմինը և ՀՀ շուկայի վերահսկողության տեսչական մարմինը։\n"
}