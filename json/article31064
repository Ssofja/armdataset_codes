{
    "title": "ՀՀ ԱԻՆ անձնակազմը հումանիտար առաքելություն է իրականացնում Ստեփանակերտում",
    "text": "Ռազմական դրության այս օրերին Արցախի Հանրապետության արտակարգ իրավիճակների պետական ծառայության կողքին են հայաստանյան գործընկերները:\nՀՀ ԱԻ նախարար Ֆելիքս Ցոլակյանի հրամանով, թիկունքային աշխատանքն օպերատիվ կատարելու նպատակով նախարարության անձնակազմը հումանիտար առաքելություն է իրականացնում Ստեփանակերտում:\nԱպաստարաններում պատսպարված մեր հայրենակիցներին նրանք ամեն օր տրամադրում են անհրաժեշտ քանակության սնունդ, դեղորայք և անհրաժեշտ այլ պարագաներ:\nՀայաստանի փրկարարներին նաև ԱԻ պետական ծառայության տնօրեն գնդապետ Կարեն Սարգսյանն է հանդիպել: Վերջիններս պատրաստակամություն են հայտնել, մատակարարման աշխատանքից բացի՝ կատարել նաև ցանկացած բարդ առաջադրանք:\n"
}