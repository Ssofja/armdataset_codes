{
    "title": "Ստամբուլի քաղաքապետի ընտրություններում հաղթած ընդդիմադիր թեկնածուն հրաժարվել է ընդունել նոր ընտրություններ անցկացնելու մասին որոշումը |tert.am|",
    "text": "tert.am: Ստամբուլի քաղաքապետի ընտրություններում հաղթած Էքրեմ Իմամօղլուն, որը ներկայացնում է Թուրքիայի ընդդիմադիր Ժողովրդահանրապետական կուսակցությունը, հրաժարվել է ընդունել երկրի կենտրոնական ընտրական հանձնաժողովի՝ քաղաքապետի ընտրությունները չեղարկելու և նոր ընտրություններ անցկացնելու մասին որոշումը, գրում են թուրքական լրատվամիջոցները:\nԻմամօղլուն հայտնել է, որ ԿԸՀ-ի որոշումն իր համար չունի որևէ իրավական հիմք:«Ես ինձ Ստամբուլի քաղաքապետ եմ համարում»,- ասել է ընդդիմադիր գործիչը:\nԱվելի վաղ ընդդիմադիր Ժողովրդահանրապետական կուսակցությունը դիմել էր ԿԸՀ՝ Ստամբուլում կրկնակի ընտրություններ անցկացնելու մասին որոշումը չեղարկելու համար:\n"
}