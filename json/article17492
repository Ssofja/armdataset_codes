{
    "title": "Կառավարությունը բավարարեց մի շարք ընկերութնների ներկայացրած հայտը մաքսատուրքից ազատման արտոնությունից օգտվելու համար",
    "text": "Կառավարությունը բավարարեց մի շարք ընկերութնների ներկայացրած հայտը գերակա ոլորտում իրականացվող ներդրումային ծրագրի շրջանակում մաքսատուրքից ազատման արտոնությունից օգտվելու համար:\n1. «ԱՖԱ» ՍՊԸՆերմուծվող ապրանքներն օգտագործվելու են արգելակման կոճղակների արտադրության մեջ:\nԾրագրի շրջանակում իրականացվելու է 300 մլն դրամի ներդրում` նոր սարքավորումների, հումքի ձեռքբերման և արտադրական տարածքի վերանորոգման համար: Նախատեսվում է ստեղծել 55 նոր աշխատատեղ (1-ին տարում` 20, 2-րդ տարում` 35)՝ 150 հազար դրամ միջին աշխատավարձով։\nԾրագրով նախատեսված արտադրանքի ընդհանուր ծավալը կազմելու է 770 մլն դրամ, որից 200 մլն դրամի արտադրանքը կիրացվի ՀՀ տարածքում, 530 մլն դրամի արտադրանքը` ԵԱՏՄ այլ անդամ երկրների տարածքում, 40 մլն դրամի արտադրանքը` երրորդ երկների տարածքում:\nԱրտոնություն ստանալու համար ներկայացված ապրանքների արժեքը կազմում է 71 մլն 882 հազար 821 դրամ: Մաքսատուրքի ազատման արտոնությունը կազմում է 6 մլն 194 հազար 771 դրամ:\n2. «Լենտեքս» ՍՊԸՆերմուծվող ապրանքներն օգտագործվելու են գուլպաների, զուգագուլպաների, տրիկոտաժի արտադրության և թելերի վերամշակման մեջ:\nԾրագրի շրջանակներում նախատեսվում է իրականացնել 3-4 մլրդ դրամի ներդրում և ստեղծել 50-60 նոր աշխատատեղ՝ 90 հազար դրամ միջին աշխատավարձով։\nԱրտադրանքի նախատեսված ծավալները ծրագրի ընթացքում կկազմեն մոտ 4,5 մլրդ դրամ, որից մոտ 1,4 մլրդ դրամը կիրացվի ՀՀ տարածքում, մոտ 3,1 մլն դրամը՝ ԵԱՏՄ այլ անդամ երկրների։\nԱրտոնություն ստանալու համար ներկայացված ապրանքների արժեքը կազմում է 2 մլրդ 988 մլն 900 հազար դրամ: Մաքսատուրքի ազատման արտոնությունը կազմում է 155 մլն 283 հազար դրամ:\n3. «ՊՐՈՖ ԱԼ» ՍՊԸԸնկերության կողմից ներմուծվող ապրանքներն օգտագործվելու են ալյումինե դռների, պատուհանների և կոնստրուկցիաների արտադրության մեջ:\nՆախատեսվում է ծրագրի շրջանակներում իրականացնել 1 մլրդ դրամի ներդրում: Ներկայումս առկա է 281 աշխատատեղ: Նախատեսվում է ստեղծել նաև 50 նոր աշխատատեղ՝ 280 հազար դրամ միջին աշխատավարձով։\nԾրագրով նախատեսված արտադրանքի ընդհանուր ծավալը կազմում է 20 մլրդ դրամ, որից 12 մլրդ դրամի արտադրանքը կիրացվի ՀՀ տարածքում, 500 մլն դրամի արտադրանքը՝ ԵԱՏՄ այլ անդամ երկրների տարածքում, 7 մլրդ 500 մլն դրամի արտադրանքը՝ երրորդ երկրների տարածքում։\nԱրտոնություն ստանալու համար ներկայացված ապրանքների արժեքը կազմում է 8 մլրդ 254 մլն 510 հազար դրամ: Մաքսատուրքի ազատման արտոնությունը կազմում է 822 մլն 984 հազար դրամ:\n"
}