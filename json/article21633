{
    "title": "Հունաստանում դիմակ կրելը կլինի պարտադիր |armenpress.am|",
    "text": "armenpress.am: Հունաստանում հանրային տրանսպորտում և փակ տարածքներում գտնվելիս բժշկական դիմակ կրելը կլինի պարտադիր, քանի որ մայիսի 4-ից մի շարք սահմանափակումներ վերացվելու են: Դիմակ չկրելու պատճառով տուգանքը կազմելու է 150 եվրո:\nԻնչպես փոխանցում է «Ռիա-նովոստի»-ն, այդ մասին տեղեկացրել է Հունաստանի քաղաքացիական պաշտպանության նախարարի տեղակալ Նիկոս Խարդալիասը:\nԱպրիլի 28-ին վարչապետ Կիրիակոս Միցոտակիսը հեռուստաուղերձում նշել է սահմանափակումներն աստիճանաբար հանելու մասին, որոնք ընդունվել էին կորոնավիրուսի պանդեմիայի պատճառով: Մայիսի 4-ից վերականգնվելու է հանրային տրանսպորտի աշխատանքը: Նույն օը կբացվեն տարբեր առևտրային խանութները, բացի խոշոր մոլերից, ինչպես նաև գեղեցկության սրահներն ու վարսավիրանոցները:\n"
}