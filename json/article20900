{
    "title": "Քննարկվել է ՀՀ զինանշանի լրամշակման նախագծի մրցույթի կարգը. աշխատանքային խումբը կհամալրվի փորձագետներով",
    "text": "Այսօր ՀՀ ԿԳՄՍ նախարար Վահրամ Դումանյանն ընդունել է ՀՀ պետական խորհրդանշանների ճանաչման, արժևորման և հանրահռչակման ապահովման աշխատանքային խմբի անդամներին: Քննարկվել է ՀՀ զինանշանի լրամշակման նախագծի մրցույթի կարգը:\nԱյս մասին տեղեկացնում է ԿԳՄՍ նախարարությունը:\nԱշխատանքային խումբը նախարարին է ներկայացրել գործընթացի իրականացման առաջարկներ և դիտողություններ: Քննարկվել են աշխատանքային խումբը փորձագետներով համալրելու, պահանջվող չափանիշները հստակեցնելու, հաղթողին ընտրելու ձևաչափը որոշելու, ժամկետներ սահմանելու և մրցույթի անցկացման կարգին վերաբերող այլ հարցեր:\n"
}