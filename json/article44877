{
    "title": "Դատախազությունը բողոքարկել է Աշոտ Մինասյանին չկալանավորելու որոշումը |armtimes.com|",
    "text": "armtimes.com: ՀՀ գլխավոր դատախազությունը բողոքարկել է «Սիսական» ջոկատի հրամանատար Աշոտ Մինասյանին չկալանավորելու որոշումը։ Այս մասին տեղեկացրեց դատախազության հանրային կապերի բաժնի պետ Արեւիկ Խաչատրյանը։\nԱշոտ Մինասյանը, հիշեցնենք, մեղադրվում է իշխանության յուրացում եւ պետական գործչի սպանություն նախապատրաստելու, ինչպես նաեւ ապօրինի զենք-զինամթերք ձեռք բերելու, պահելու համար։ Նա առաջադրված մեղադրանքը չի ընդունում։ \nԴեպքի մասին ՀՀ ազգային անվտանգության ծառայությունը հայտարարեց նոյեմբերի 14-ին՝ նշելով, որ կանխվել են մի խումբ անձանց կողմից նախնական համաձայնությամբ պետական գործչի սպանության, բռնություն գործադրելու միջոցով ՀՀ կառավարության լիազորություններին տիրանալու, ինչպես նաև բացահայտել է մի խումբ անձանց կողմից այդ նպատակով ապօրինի կերպով զենք, ռազմամթերք, պայթուցիկ նյութեր ձեռք բերելու, պահելու դեպքեր:\nԱռավել մանրամասն՝ armtimes.com-ում\n"
}