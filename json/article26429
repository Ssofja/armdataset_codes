{
    "title": "Դատախազության դիմաց տեղի ունեցած միջադեպի առթիվ ոստիկանությունում հարուցված քրեական գործը ՔԿ-ն վարույթ է ընդունել",
    "text": "Դատախազության դիմաց տեղի ունեցած միջադեպի առթիվ ոստիկանությունում հարուցված քրեական գործը ՔԿ-ն  վարույթ է ընդունել։\nՔննչական կոմիտեն հաղորդագրություն է տարածել․\nՀՀ գլխավոր դատախազության վարչական շենքի դիմաց 2021 թվականի ապրիլի 22-ին մի խումբ անձանց կողմից հասարակական կարգի պահպանություն իրականացնող անձանց դիմադրելու, բռնություն գործադրելով հասարակական կարգը կոպիտ կերպով խախտելու դեպքի առթիվ՝ ՀՀ քրեական օրենսգրքի 258-րդ հոդվածի 3-րդ մասի 1-ին և 2-րդ կետերի հատկանիշներով ՀՀ ոստիկանությունում հարուցված քրեական գործն ընդունվել է ՀՀ քննչական կոմիտեի Երևան քաղաքի քննչական վարչության ծանր հանցագործությունների քննության բաժնի վարույթ:\nՔրեական գործով կազմվել է քննչական խումբ, դեպքի հանգամանքները պարզելու նպատակով կատարվում են անհետաձգելի քննչական և դատավարական գործողություններ:\n"
}