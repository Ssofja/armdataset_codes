{
    "title": "ԱԺ պատգամավոր Սերգեյ Բագրատյանը հարցաքննվել է |hetq.am|",
    "text": "hetq.am: Ազգային ժողովի պատգամավոր Սերգեյ Բագրատյանը հարուցված քրեական գործի շրջանակներում վկայի կարգավիճակով հարցաքննվել է:\nԱյս մասին  հարցին ի պատասխան, թե արդյոք Սերգեյ Բագրատյանը որևէ քրեական գործում որևէ քրեադատավարական կարգավիճակ ունի՞, հայտնեց Գլխավոր դատախազության հանրային կապերի բաժնի պետ Արևիկ Խաչատրյանը:\nԹե ինչ գործի շրջանակներում է հարցաքննվել Սերգեյ Բագրատյանը և որ կառույցում է այն քննվում, Խաչատրյանը չպատասխանեց, միայն նշեց, որ նախաքննական տվյալների գաղտնիությունից ելնելով՝ ավելին չի կարող հայտնել:\nԵրեկ` հուլիսի 23-ին, հայտնի դարձավ, որ «Բարգավաճ Հայաստան» կուսակցության անդամ և նույնանուն խմբակցության պատգամավոր Սերգեյ Բագրատյանը, խմբակցությունից դուրս գալու դիմում է ներկայացրել: Այս լուրն անակնկալ էր խմբակցության պատգամավորների համար, խմբակցության քարտուղար Արման Աբովյանը, ապա պատգամավոր Գևորգ Պետրոսյանը, վստահեցրին, որ Սերգեյ Բագրատյանի հետ որևէ կոնֆլիկտ չի եղել և խորհրդարանի կայքից են իմացել նրա դիմումի մասին: Սերգեյ Բագրատյանի հետ կապ հաստատել չի հաջողվում:\n"
}