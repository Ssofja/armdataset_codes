{
    "title": "Վանաձորի քաղաքապետարանի հայտարարած փոսալցման ու շների ստերջացման մրցույթներին ոչ ոք չի մասնակցում\r\n |armtimes.com|",
    "text": "armtimes.com: Վանաձորի քաղաքապետարանի հայտարարած տարբեր մրցույթներին մասնակցության լուրջ պասիվություն է նկատվում, որոշ դեպքերում նաեւ՝ մասնակիցներ չեն լինում: ՀԺ-ի հետ զրույցում  Վանաձորի քաղաքապետն ասաց, որ համայնքի 2020թ-ի բյուջեով համայնքում իրականացվող ասֆալտապատման համար հայտարարված մրցույթներին այդպես էլ որեւէ մեկը չի մասնակցել: \n«2 անգամ միրցույթ հայտարարեցինք, չկայացավ, մասնակից չկար, հիմա փորձել ենք կառավարության միջոցով ուղիղ գնման թույլտվություն ստանալ»,- տեղեկացրեց քաղաքապետը՝ նշելով, որ կոնկրետ փոսալցման աշխատանքների համար հայտարարված գումարը կազմել է 67 մլն դրամ:\n«Իմ կարծիքով՝ խնդիրը գնումների գործընթացի հետ է կապված, ինչպես նաեւ կորոնավիրուսով պայմանավորված իրավիճակի: Ոչ միայն մասնակից չունեցանք 2 անգամ հայտարարված մրցույթներին, այլ անգամ հետաքրքրվողներ չեղան, մինչդեռ նախորդ տարիներին 1 մրցույթին 5-6 մասնակից էր լինում»,- նշեց Ասլանյանը՝ հավելելով, որ եթե կառավարությունը չթույլատրի, ապա կրկին մրցույթ կհայտարարեն:\nՀետաքրքրվածություն չկա ոչ միայն փոսալցման համար հայտարարված մրցույթների նկատմամբ, այլ նաեւ թափառող կենդանիների վնասազերծման համար տարեսկզբից քանիցս հայտարարված մրցույթների հանդեպ:Ավելին՝ Armtimes.com-ում։\n"
}