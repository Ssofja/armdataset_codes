{
    "title": "Տարածաշրջանային արտակարգ դրություն է հայտարարվել ԱՄՆ-ում |armenpress.am|",
    "text": "armenpress.am: ԱՄՆ-ում տարածաշրջանային արտակարգ դրության ռեժիմ է հայտարարվել Colonial Pipeline խողովակաշարային ընկերության աշխատանքի դադարեցումից հետո: Այս մասին հաղորդել է ՌԻԱ Նովոստին:\nԱրտակարգ դրությունը սահմանել է ԱՄՆ-ի տրանսպորտի նախարարությունը: Տարածաշրջանային արտակարգ դրության ռեժիմը հայտարարվել է Նյու Յորքում, Արկանզասում, Թեքսասում, Միսիսիպիում եւ հարավային ու արեւելյան մի շարք այլ նահանգներում:\nՀաղորդվում է, որ տեղի է ունեցել Colonial-ի խողովակաշարերի համակարգի չկանխատեսված անջատում՝ ցանցի հետ կապված խնդրի պատճառով:\nԻր հերթին դա ազդել է բենզինի եւ տարբեր տեսակի վառելանյութերի մատակարարման վրա: Ընդ որում՝ ընկերությունում հայտարարել են, որ մայիսի 7-ին ենթարկվել են կիբեռգրոհի: Ըստ գնահատումների՝ վերջին վթարի վերացման համար կարող է պահանջվել մի քանի օր:\n"
}