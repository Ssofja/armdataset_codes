{
    "title": "ԵՄ-ն 400,000 եվրոյի մարդասիրական օգնություն է հատկացրել Լեռնային Ղարաբաղի բնակչությանը",
    "text": "Եվրամիությունը 400,000 եվրո արժողությամբ մարդասիրական օգնություն է հատկացրել հակամարտությունից տուժած Լեռնային Ղարաբաղի բնակչությանը: Այս մասին հայտարարել է հակաճգնաժամային կառավարման եվրոպական հանձնակատար Յանեզ Լենարչիչը, փոխանցում է TASS-ը։\n«Մենք հատկացրել ենք լրացուցիչ 400,000 եվրոյի մարդասիրական օգնություն՝ Լեռնային Ղարաբաղում և նրա շրջակայքում հակամարտությունից տուժած խաղաղ բնակչության առավել հրատապ կարիքները հոգալու համար»,- ասել նա։\nՆա նաև նշել է, որ Եվրամիությունը «կոչ է անում անհապաղ դադարեցնել ռազմական գործողությունները, որոնք արդեն խլել են խաղաղ բնակիչների կյանքեր»։\nԹարգմանությունը՝ Վաղինակ Ասատրյանի\n"
}