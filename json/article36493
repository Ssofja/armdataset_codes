{
    "title": "Թուրքիայից վերադարձած 74 քաղաքացու 14-օրյա մեկուսացումն ավարտվել է. նրանց թեստը բացասական է. Լոռու մարզպետ |news.am|",
    "text": "news.am: Լոռու մարզում մինչեւ այս պահը կորոնավիրուսով վարակվածների 12 դեպք է գրանցվել, որոնցից 7-ը բուժվել ու վերադարձել են իրենց բնականոն կյանքին, 5 հոգին այս պահին բուժվում են։ Այս մասին NEWS.am-ի հետ զրույցում ասաց Լոռու մարզպետ Անդրեյ Ղուկասյանը։\nՄարզպետը հայտնեց, որ քաղաքացիների մի մասը բուժում են ստանում «Վանաձորի» ինֆեկցիոն հիվանդանոցում, մի մասն էլ այլ բուժհաստատություններում։\nՆա նշեց, որ մարզում ռիսկային խմբում գտնվողներ չկան։\n«Մարզում մեկուսացվածների 2 խումբ կա։ Այս պահին տանը մեկուսացվածներ չունենք, բոլորը հյուրանոցներում են։ Մարզի տարածքում ունենք 74 քաղաքացի Թուրքիայից վերադարձած, որոնք մեր մարզի հյուրանոցներում են մեկուսացել, իրենց ժամկետն էլ արդեն լրացել է, բոլորի մոտ թեստը բացասական է եղել»,- ասաց Ղուկասյանը։\n"
}