{
    "title": "Ապրիլյանի նոր դրվագներ են ի հայտ եկել, զինվորներին և սպաներին կպարգևատրեն. Արմեն Խաչատրյան\r\n |24news.am|",
    "text": "24news.am: «Չեմ կարող ասել, թե ինչպիսին կլինի ապրիլյան քննիչ հանձնաժողովի կողմից ներկայացված եզրակացությունը, բայց կարող եմ ասել, որ այնտեղ անդրադարձ է լինելու բոլոր ուղղություններին՝ սկսած ապրիլյան պատերազմի սկսվելուն, մեկնարկին, բանակցություններին ու անգամ զինվորների ու սպաների կատարած սխրանքներին»,- նման տեսակետ հայտնեց «Իմ քայլը» խմբակցության պատգամավոր Արմեն Խաչատրյանը, որը ներգրավված է Ապրիլյան պատերազմի աշխատանքներն ուսումնասիրող քննիչ հանձաժողովի կազմում:\nՄեր ճշտող հարցին, թե զինծառայողների կողմից սխրանքներ գործելու նոր հանգամանքնե՞ր են ի հայտ եկել, պատգամավորը դրական պատասխան տվեց: «Այո, կան այդպիսի նոր հանգամանքներ՝ կապված արիության ու սխրանքների հետ, ու կարծում եմ՝ նոր պարգևատրումներ պետք է լինեն, քանի որ այնպիսի սխրանքներ են ի հայտ եկել, որոնք երբևէ որևէ տեղ չեն քննարկվել»,- ընդգծեց Խաչատրյանը: \n"
}