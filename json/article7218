{
    "title": "Հայաստանի խորհրդարանի պատվիրակությունը ԱՄՆ կայցելի. «Իմ քայլը» |news.am|",
    "text": "Արտաքին հարաբերությունների հարցերով խորհրդարանական մշտական հանձնաժողովը խորհրդարանական ընդդիմության ներկայացուցիչների հետ զարգացնում է բավականին կառուցողական եւ դրական համագործակցություն: Հուլիսի 12-ին ԱԺ-ում իշխող «Իմ քայլը» դաշինքի պատգամավորների համատեղ մամուլի ասուլիսի ժամանակ այս մասին ասաց հանձնաժողովի նախագահ Ռուբեն Ռուբինյանը:\nԸնդ որում՝ նա նշեց, որ պատվիրակությունները՝ ԱԺ խոսնակի գլխավորությամբ այցելել են Ռուսաստան, Գերմանիա, Շվեդիա, Կիպրոս, իսկ առաջիկայում կայցելեն ԱՄՆ: «Հայաստան են այցելել տարբեր երկրների խորհրդարանական եւ կառավարական պատվիրակություններ:\nՀայկական պատվիրակությունների ուշադրության կենտրոնում էին ղարաբաղյան հակամարտության կարգավորման եւ Հայոց ցեղասպանության ճանաչման հարցերը»,- հայտնեց Ռուբինյանը:\n"
}