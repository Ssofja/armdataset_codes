{
    "title": "«Այդ որոշումը կայացրել են ոչ թե բժիշկները, այլ Կրեմլը»․Նավալնիի մամուլի քարտուղարը հայտնել է, որ Օմսկի հիվանդանոցի բժիշկները հրաժարվում են նրան Գերմանիա տեղափոխել |tert.am|",
    "text": "tert.am: Օմսկի թիվ 1 շտապօգնության հիվանդանոցի գլխավոր բժիշկը, որտեղ գտնվում է ռուս ընդդիմադիր գործիչ Ալեքսեյ Նավալնին, հրաժարվել է գործչին գերմանական կլինիկա տեղափոխելու թույլտվություն տալ: Այս մասին Twitter-ում հայտնել է Նավալնիի մամուլի քարտուղար Կիրա Յարմիշը։\n«Օմսկի հիվանդանոցում առանց սարքավորումների և առանց ախտորոշման մնալն այս իրավիճակում մահացու վտանգավոր է»,- հայտնել է նա։\nՅարմիշը բժիշկների արգելքը որակել է Նավալնու «կյանքին ուղղված սպառնալիք»։ Նրա կարծիքով՝ այդ որոշումը կայացրել են ոչ թե բժիշկները, այլ Կրեմլը։\nԿոռուպցիայի դեմ պայքարի հիմնադրամի տնօրեն Իվան Ժդանովն իր հերթին հայտնել է, որ ի սկզբանե բժիշկները Նավալնիի տեղափոխման համար փաստաթղթեր և սարքավորումներ են պատրաստել, բայց հետո նրանք հրաժարվել են տեղափոխել Նավալնիին։\nՆավալնիի համախոհներն ավելի վաղ հայտարարել էին, որ բժիշկները հրաժարվում են տեղափոխել գործչին, որպեսզի խանգարեն պարզել, թե վերջինիս ինչ նյութով են թունավորել։\n"
}