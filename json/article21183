{
    "title": "Հունաստանի և Կանադայի արտգործնախարարները կքննարկեն իրադրությունը Լեռնային Ղարաբաղում",
    "text": "Հունաստանի արտաքին գործերի նախարար Նիկոս Դենդիասն ու Կանադայի արտգործնախարար Ֆրանսուա-Ֆիլիպ Շամպանն այսօր հանդիպում կունենան: Այս մասին տեղեկացնում է Հունաստանի արտաքին գերատեսչության մամուլի ծառայությունը:\nՀանդիպման ընթացքում զրուցակիցները կքննարկեն երկկողմ հարաբերություններին վերաբերող, ինչպես նաև տարածաշրջանային և միջազգային հարցեր: Հանդիպման առանցքում են լինելու Թուրքիայի անօրինական գործողությունները Արևելյան Միջերկրականում, իրադրությունը Լեռնային Ղարաբաղում, երկու երկրների համագործակցությունը ՆԱՏՕ-ի շրջանակներում, ինչպես նաև ԵՄ-Կանադա հարաբերությունները:\nՀանդիպումից հետո երկու երկրների արտգործնախարարները հանդես կգան հայտարարություններով:\n"
}