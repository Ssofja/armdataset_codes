{
    "title": "Ֆրանսիան պատրաստ է նպաստել Լեռնային Ղարաբաղում կրակի դադարեցմանը. ԱԳՆ |azatutyun.am|",
    "text": "azatutyun.am: Ֆրանսիան պատրաստ է նպաստել Լեռնային Ղարաբաղում կրակի դադարեցմանը, այս մասին հայտարարել է երկրի արտգործնախարար Ժան-Իվ Լե Դրիանը երկուշաբթի օրը Ռուսաստանի, Ադրբեջանի, Հայաստանի արտգործնախարարների հետ ունեցած հեռախոսազրույցներից հետո:\n«Ֆրանսիան մոբիլիզացնում է իր ջանքերը Լեռնային Ղարաբաղում կրակի դադարեցմանը հասնելու համար, ինչպես նաև վերսկսելու բանակցությունները»,- թվիթերյան իր էջում գրել է նախարար Լե Դրիանը: Նա հավելել է, որ Լավրովի հետ զրույցում «պայմանավորվածություն է ձեռք բերվել անհապաղ քայլերի անհրաժեշտության շուրջ»։\nԱնցած շաբաթ պաշտոնական Փարիզը Հայաստանին և Ադրբեջանին առաջարկել է նոր մեթոդ` վերսկսելու Մինսկի խմբում բանակցությունները: Ելիսեյան պալատի ղեկավարը հայտարարել էր, թե Ֆրանսիան մեծացնում է միջնորդական ջանքերը` որպես ԵԱՀԿ Մինսկի խմբի համանախագահող երկիր: Այլ մանրամասներ Մակրոնը չէր հայտնել:\n"
}