{
    "title": "Ջալալ Հարությունյանի նկատմամբ մահափորձ կատարելու հատկանիշներով հարուցվել է քրգործ. Դատախազություն |tert.am|",
    "text": "tert.am: Արցախի պաշտպանության բանակի նախկին հրամանատար Ջալալ Հարությունյանին առնչվող քրեական գործ է հարուցվել: ՀՀ գլխավոր դատախազության հանրային կապերի բաժնի պետ Արևիկ Խաչատրյանն ասաց. «Թիվ 1 կայազորի զինվորական դատախազությունում հարուցվել է քրեական գործ թիվ 1 կայազորում` ՀՀ ՔՕ -ի 34-104-րդ հոդվածի 2-րդ մասի 1-ին, 6-րդ, և 13-րդ կետերով, և 185-րդ հոդվածի 3-րդ մասի 1-ին կետով: Նախաքննությունը շարունակվում է»:Հարցին, թե Ջալալ Հարությունյանը հարցաքննվե՞լ է և դատավարական կարգավիճակ ունեցող անձ կա, Արևիկ Խաչատրյանն ասաց. «Հարությունյանը հարցաքննվել է, այս պահին դատավարական կարգավիճակ ունեցող անձ չկա»:Նշենք, որ ՀՀ ՔՕ -ի 34-104-րդ հոդվածի 2-րդ մասի 1-ին սահմանում է՝ սպանության փորձ երկու և ավելի անձանց նկատմամբ: ՔՕ-ի 185-րդ հոդվածը սահմանում է գույքը դիտավորությամբ ոչնչացնելը:\nՀիշեցնենք, որ Ջալալ Հարությունյանը վիրավորում է ստացել Արցախյան 44-օրյա ռազմական գործողությունների ժամանակ։ Վիրավորման պատճառով նա ազատվել էր Արցախի ՊԲ հրամանատարի պաշտոնից, նրա փոխարեն նշանակվել է Միքայել Արզումանյանը։\n"
}