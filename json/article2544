{
    "title": "Եվրախորհուրդը խիստ մտահոգված է Վրաստանի ներքաղաքական ճգնաժամով |1lurer.am|",
    "text": "1lurer.am: Եվրախորհրդի նախագահ Շառլ Միշելը հայտարարել է, որ խիստ մտահոգված է Վրաստանում տիրող քաղաքական ճգնաժամով՝ փոխանցում է Euronews-ը:\nԵվրոպացի բարձրաստիճան ղեկավարը Վրաստանի իշխանության և ընդդիմության ներկայացուցիչներին ընթրիքի է հրավիրել երկիր կատարած այցի ժամանակ՝ փորձելով միջնորդել Վրաստանում ներքաղաքական ճգնաժամի հաղթահարման գործում:\n«Ես խիստ մտահոգված եմ  Վրաստանում խորացող ներքաղաքական ճգնաժամով: Ներկա քաղաքական ճգնաժամն ու բևեռացումն այս բարդ տարածաշրջանում վտանգում է Վրաստանի՝ դժվարությամբ ձեռք բերված երիտասարդ ժողովրդավարությունը»,- հայտարարել  է Եվրախորհրդի նախագահ Շառլ Միշելը:\nԵվրոպացի բարձրաստիճան ղեկավարը նշել է, որ Վրաստանում քաղաքական բևեռացումը պետք է դադարեցվի: Շառլ Միշելը կողմերին կոչ է արել թուլացնել լարվածությունը և միասնաբար վերսկսել քաղաքական երկխոսությունը:\n"
}