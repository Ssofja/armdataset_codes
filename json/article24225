{
    "title": "ԶՈւ ԳՇ պետի տեղակալ Անդրանիկ Մակարյանը մեղադրվում է ծառայության նկատմամբ անփույթ վերաբերմունքի համար |azatutyun.am|",
    "text": "azatutyun.am: Զինված ուժերի գխավոր շտաբի պետի տեղակալ Անդրանիկ Մակարյանին մեղադրանք է առաջադրվել Քրեական օրենսգրքի 376-րդ հոդվածի 3-րդ մասի հատկանիշներով։ Այդ մասին հայտնեցին Քննչական կոմիտեից։\nՀիշյալ հոդվածի տվյալ մասով 4-ից մինչև 8 տարվա ազատազրկում է սահմանված ծառայության նկատմամբ անփույթ վերաբերմունքի համար, եթե այն կատարվել է ռազմական դրության, պատերազմի ժամանակ կամ մարտի պարագաներում:\nՄակարյանի նկատմամբ ընտրվել է ստորագրություն չհեռանալու մասին խափանման միջոցը։\nՄարտի սկզբին բարձրաստիճան զինվորականի պաշտպանը «Ազատությանը» տեղեկացրել էր, որ գեներալը մեղադրվում է անփութության համար, սակայն չէր հայտնել, թե ՔՕ որ հոդվածով։\n"
}