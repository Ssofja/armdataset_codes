{
    "title": "Թուրքիան Ադրբեջան է ուղարկել 60 զինվորականի․ ռուս-թուրքական կենտրոնի ձևավորման շուրջ պայմանավորվածությունները ձեռք են բերված |factor.am|",
    "text": "factor.am: Լեռնային Ղարաբաղում իրավիճակի վերահսկողության ռուս-թուրքական համատեղ մոնիթորինգային կենտրոնի կառուցման շուրջ պայմանավորվածություններն իրականացվում են, Թուրքիան Ադրբեջան է ուղարկել ռազմական անձնակազմի 60 ներկայացուցչի։ Այս մասին հայտարարել է Թուրքիայի պաշտպանության նախարար Հուլուսի Աքարը, փոխանցում է ՏԱՍՍ-ը։\n«Այժմ մեր անձնակազմից 60 մարդ գտնվում է Ադրբեջանում: Կենտրոնի կառուցման վերաբերյալ բոլոր պայմանավորվածությունները ձեռք են բերվել, շինարարությանը վերաբերող մի շարք հարցեր դեռ պետք է լուծվեն: Մերոնք կաշխատեն ռուսների հետ միասին: Մենք ռուսական կողմի հետ կխոսենք նրանց այնտեղ գտնվելու ժամկետների մասին», – հայտարարել է նա։\n"
}