{
    "title": "ՀՔԾ-ում նյութեր են նախապատրաստվում Հրայր Թովմասյանի մասին ԱԺ պատգամավորի դիմումի վերաբերյալ |armtimes.com|",
    "text": "armtimes.com: ՀՀ հատուկ քննչական ծառայությունը ստացել է ԱԺ անկախ պատգամավոր Արման Բաբաջանյանի դիմումը, որով նա պահանջում է քրեաիրավական գնահատական տալ ՍԴ գործող նախագահ Հրայր Թովմասյանի կողմից 2018 թվականին այդ պաշտոնին հասնելու ճանապարհին թույլ տրված կոպտագույն օրինախախտումներին։ Այս մասին ասաց ՀՔԾ մամուլի քարտուղար Մարիա Օհանջանյանը։\nՆա հայտնեց, որ ՀՔԾ-ում նյութեր են նախապատրաստվում դիմումի վերաբերյալ։\nՊատգամավոր Արման Բաբաջանյանը իր դիմումը, որը նաեւ հաղորդում էր հանցագործության մասին, ներկայացրել էր ՀՀ գլխավոր դատախազություն։ Դատախազությունն այն ուղարկել է ՀՀ հատուկ քննչական ծառայություն՝ դրանում ներկայացված հանգամանքները քրեական դատավարության ընթացակարգերով ստուգելու նպատակով:\nԱրման Բաբաջանյանն իր դիմումի մեջ նշել է, որ Հրայր Թովմասյանի՝ ՍԴ նախագահի պաշտոնը ստանձնելով տեղի է ունեցել իշխանության փաստացի բռնազավթում՝ ուզուրպացիա։\nԲաբաջանյանը համոզված է, որ ՍԴ-ում ստեղծված ճգնաժամի պատճառը Հրայր Թովմասյանը չէ, բայց դրա հաղթահարումը սկսելու է նրա ապօրինի պաշտոնավարման դադարեցմամբ։ \n"
}