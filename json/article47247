{
    "title": "Արժույթի միջազգային հիմնադրամը կավելացնի Հայաստանին տրամադրվելիք ֆինանսական օժանդակությունը |armtimes.com|",
    "text": "armtimes.com: Կորոնավիրուսի դեմ պայքարի շրջանակներում ԵՄ-ն Հայաստանին կտրամադրի շուրջ 96 մլն եվրո, ԱՄՆ-ն՝ 1.7 մլն դոլարի, Համաշխարհային բանկը՝ 3 մլն դոլարի դրամական կամ նյութատեխնիկական աջակցություն:\nՃգնաժամային իրավիճակով պայմանավորված միջազգային մի շարք կառույցներ և գործընկեր երկրներ նախատեսում են մեծացնել ՀՀ-ին տրամադրվող ֆինասական աջակցության ծավալները: Մասնավորապես, Արժույթի միջազգային հիմնադրամը նախատեսում է ավելացնել Հայաստանին տրամադրվելիք ֆինանսական օժանդակությունը մինչև 280 մլն դոլար:\nԳերմանիայի և ՀՀ-ի միջև ստորագրվել է ֆինանսական համագործակցության մասին համաձայնագիր, որով Հայաստանին տրամադրվում են դրամաշնորհներ, տեխնիկական աջակցություն, արտոնյալ տոկոսադրույքով վարկեր, որոնց ընդհանուր ծավալը գերազանցում է 1 մլն եվրոն:\nԱյս մասին ասաց ՀՀ վարչապետ Նիկոլ Փաշինյանն առցանց ասուլիսի ընթացքում:\nԴրանից բացի, պարենային խնդրի կարգավորման նպատակով մինչև հունիսի 30-ը երրրոդ երկրներից ԵԱՏՄ մաքսային տարածք ներմուծվող կարևոր ապրանքների նկատմամբ կիրառվում է ներմուծման մաքսատուրքի 0 տոկոս դրույքաչափ: Նշված ապրանքերից են կարտոֆիլը, սոխը, սխտորը, կաղամբը, գազարը, հնդկաձավարը, բրինձը, մանկական կերերը, նաև տարբեր դեղամիջոցներ:\n2019 թվականի դեկտեմբերին ԵԱՏՄ մյուս երկրների հետ ձեռք է բերել պայմանավորվածություն Հայաստանի համար 900 ապրանքների գծով եղած մաքսային արտոնությունները երկարաձգելու շուրջ, որոնք պետք է վերանայվեին 2020 թվականի հունվարի 1-ից: Տվյալ ապրանքերի գծով սպասվող 0.5-ից 0.6 տոկոս թանկացումների ռիսկը սրանով ըստ էության չեզոքացվել է:\n"
}