{
    "title": "Շուշիում վիրավորված ռուսաստանցի լրագրողները Մոսկվայում են\r\n\r\n |armenpress.am|",
    "text": "armenpress.am: «Ռոսիա» հատուկ նշանակության ինքնաթիռը, որում էին նաև Շուշիում վիրավորված ռուսաստանցի լրագրողները, վայրէջք է կատարել Մոսկվայում: Այդ մասին հաղորդում է «Ռիա-նովոստի»-ն:\nԹռիչքի ժամանակ լրագրողները քնել են: Կառավարական պատվիրակության անդամները, որոնք ժամանել էին Երևան ՌԴ վարչապետ Միխայիլ Միշուստինի հետ, վիրավոր լրագրողներին են զիջել իրենց տեղերն առաջին սրահում՝ տեղափոխվելով այլ սրահ:\nՀոկտեմբերի 8-ին ադրբեջանական կողմը  2 անգամ կրակ էր բացել Շուշիի Սուրբ Ղազանչեցոց եկեղեցու վրա, ինչի հետևանքով վիրավորվել էին լրագրողների Յուրի Կոտենկը, Լևոն Արզանովը և նրանց ուղեկցող խմբի անդամ Հրանտ Բալադյանը:      \n"
}