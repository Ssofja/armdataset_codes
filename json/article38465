{
    "title": "Միլանի «Լա Սկալա»-ն կբացվի սեպտեմբերին |shantnews.am|",
    "text": "shantnews.am: Միլանի «Լա Սկալա» օպերային թատրոնը պատրաստվում է դռները բացել սեպտեմբերից, սակայն հստակ ամսաթիվ դեռևս չի նշվել: Այդ մասին հաղորդում է Corriere della Sera-ն՝ վկայակոչելով թատրոնի տնօրինությունը:\nԻնչպես հաղորդվում է, արդեն ընտրվել են այն ստեղծագործությունները, որոնք հնչելու են բացման առաջին համերգին։\nԱղբյուրի հաղորդմամբ՝ կհնչեն Ջուզեպպե Վերդիի «Ռեքվիեմը» և Լյուդվիգ վան Բեթհովենի 9-րդ սիմֆոնիան:\n«Ռեքվիեմը» նվիրված է լինելու կորոնավիրուսի զոհերին, իսկ Բեթհովենի 9-րդ սիմֆոնիան՝ կորոնավիրուսի դեմ խորհրդանշական հաղթանակին: Ի դեպ, 9-րդ սիմֆոնիայի ընտրությունը պատահական չէ, քանի որ սիմֆոնիայի 4-րդ մասը, որ կոչվում է «Ձոն ցնծության», դարձել է Եվրամիության հիմնը:\nՀամերգներ են նախատեսված նաև Բերգամոյում և Բրեշիայում՝ Իտալիյում համավարակից ամենաշատը տուժած քաղաքներում:\n"
}