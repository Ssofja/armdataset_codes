{
    "title": "Պաշտոնատար անձինք նոր ձևանմուշով հայտարարագրերը ներկայացնելու են մինչև մարտի 31-ը. Կոռուպցիայի կանխարգելման հանձնաժողով",
    "text": "Հաշվի առնելով պաշտոնատար անձանց հարցումները եւ հանրության մի հատվածի  մտահոգությունները՝ Կոռուպցիայի կանխարգելման հանձնաժողովը տեղեկացնում է, որ ՀՀ Կառավարության կողմից 2020 թվականի հունվարի 30-ի 102-Ն որոշմամբ հաստատվել են հայտարարատու պաշտոնատար անձանց եւ նրանց ընտանիքի անդամների կողմից լրացվող տարեկան, պաշտոնեական պարտականություններն ստանձնելու եւ պաշտոնեական պարտականությունները դադարեցնելու հայտարարագրերի օրինակելի ձեւերը։\nՀանձնաժողովի տարածած հաղորդագրության մեջ նաեւ ասվում է. «Հիշեցնենք, որ  2020 թվականի հունվարի 1-ից օրենքի ուժով «Հանրային ծառայության մասին» ՀՀ օրենքի 34-րդ հոդվածի համաձայն հայտարարատու համարվող անձինք նոր ձեւանմուշով հայտարարագրերը ներկայացնելու են մինչեւ 2020 թվականի մարտի 31-ը։\nՀայտարարագրերը ներկայացվելու են էլեկտրոնային կարգով։ Այս պահին էլեկտրոնային բազան մշակման  փուլում է եւ շուտով հասանելի կդառնա հայտարարտուներին։\nՏեղեկացնենք, որ Հանձնաժողովը բոլոր հայտարարտու անձանց անհատապես կծանուցի՝ տրամադրելով անհատական օգտատիրոջ անվանումն ու գաղտնաբառը, ինչպես նաեւ հայտարարագրի լրացման կարգը։\nՀընթացս Հանձնաժողովը տեղեկատվություն կտրամադրի հայտարարագրերին առնչվող նորությունների վերաբերյալ»:\n"
}