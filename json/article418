{
    "title": "Ավստրիան պատրաստակամություն է հայտնել հարթակ տրամադրել Պուտին-Բայդեն հանդիպման համար |tert.am|",
    "text": "tert.am: Ավստրիան միշտ պատրաստ է հարթակ տրամադրել Ռուսաստանի նախագահ Վլադիմիր Պուտինի և ԱՄՆ նախագահ Ջո Բայդենի հնարավոր հանդիպումն անցկացնելու համար, եթե կողմերը որոշեն հանդիպել այդ երկրի տարածքում: ՏԱՍՍ գործակալության փոխանցմամբ՝ այս մասին ասվում է Ավստրիայի ԱԳՆ հաղորդագրության մեջ:\n«Նման գագաթնաժողով անցկացնելու, ինչպես նաև դրա անցկացման վայրի ու ժամանակի մասին որոշումը կայացնելու են երկու երկրները: Ավստրիան, իհարկե, միշտ կլինի բարձր մակարդակով բոլոր տեսակի բանակցությունների մասնակիցների տրամադրության տակ»,- ասել է ասվստրիական արտաքին քաղաքականության գերատեսչության ներկայացուցիչը՝ պատասխանելով հարցին, թե արդյոք երկիրը կարող է նման գագաթնաժողովի անցկացման վայր դառնալ:  \n"
}