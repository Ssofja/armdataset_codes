{
    "title": "ՍԴ-ի հաջորդ տարվա բյուջեն 2020-ի համեմատ ավելի քիչ կլինի\r\n\r\n |armenpress.am|",
    "text": "armenpress.am: Սահմանադրական դատարանի գործունեությունն ապահովելու համար 2021-ին պետբյուջեից կհատկացվի 683 մլն 877 հազար դրամ, ՍԴ-ի հաջորդ տարվա բյուջեն 2020-ի համեմատ ավելի նվազ կլինի:\nԱզգային ժողովի պետական-իրավական հարցերի ու ֆինանսավարկային և բյուջետային հարցերի մշտական հանձնաժողովների համատեղ նիստում «Հայաստանի Հանրապետության 2021թ. պետական բյուջեի մասին» ՀՀ օրենքի նախագծի քննարկմանն այս մասին ասաց Սահմանադրական դատարանի աշխատակազմի ղեկավար Սամվել Առաքելյանը:\n«ՍԴ-ի 2021-ի բյուջեի հայտը բաղկացած է երկու միջոցառումներից, որոնցից մեկը վերաբերում է Սահմանադրական դատարանի գործունեությանը, սահմանադրական արդարադատությունն իրականացնելուն, երկրորդը ՍԴ-ի պահուստային ֆոնդն է: ՍԴ-ի գործունեության հատվածով բյուջեն կազմում է 683 մլն 877 հազար դրամ, որի 89.3 տոկոսը ուղղվելու է աշխատավարձների տրամադրմանը»,- ասաց նա:\nԻ տարբերութուն 2020 թվականի հաստատված բյուջեի՝ 2021-ի բյուջետային հայտը նվազել է 23.227 մլն դրամի չափով:\n"
}