{
    "title": "Մանրամասներ Վրաստանում ընկած ԱԹՍ-ի և հրթիռի մասին |aliq.ge|",
    "text": "aliq.ge: Հոկտեմբերի 7-ին, ժամը 18:35-ի և 18:45-ի սահմաններում, Վրաստանի Արտակարգ իրավիճակների ծառայությունը հրթիռի ու անօդաչու թռչող սարքի մասին հաղորդագրություն է ստացել: Երկրի ներքին գործերի նախարարությունն անմիջապես հետաքննություն է սկսել:\nՀրթիռը՝ Կղվարելիում\nՀոկտեմբերի 7-ին, ժամը 18:35-ի սահմաններում ԱԻ ծառայություն առաջին հաղորդագրությունն է ստացվել. հաղորդվել է խաղողի այգում ընկած սարքի մասին: Ինչպես պարզվել է, այգում ընկածը հրթիռ է:\n\nԿղվարելի, գյուղ Կուճատան\n\nՀրթիռն ընկել է Կղվարելիի շրջանի Կուճատան գյուղում՝ խաղողի այգում:\nԱնօդաչու թռչող սարքը՝ Սագարեջոյում\nՐոպեներ անց, ԱԻ ծառայություն երկրորդ հաղորդագրությունն է ստացվել՝ նույնպես ինչ-որ սարքի մասին: \nԻնչպես պարզվել է, Սագարեջոյի շրջանի Ուդաբնո գյուղում անօդաչու սարք է ընկել:\nԿախեթին Վրաստանի հարավ-արևելյան տարածաշրջանն է՝ Ադրբեջանին սահմանակից, իսկ Ուդաբնո գյուղը սահմանամերձ գյուղ է: Ուդաբնոյի մոտ է գտնվում Դավիթ Գարեջիի վանական համալիրը:\n"
}