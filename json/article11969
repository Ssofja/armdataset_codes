{
    "title": "Մարտին Գալստյանն ընտրվեց Կենտրոնական բանկի նախագահ  |civilnet.am|",
    "text": "civilnet.am: Ազգային ժողովը 104 կողմ, 15 դեմ և 0 անվավեր ձայներով Կենտրոնական բանկի (ԿԲ) նախագահ ընտրեց Մարտին Գալստյանին։\nԿԲ նախագահի ընտրությունը տեղի է ունենում գաղտնի քվեարկությամբ։ Քվեարկությանը մասնակցել էր 132 պատգամավորներից 119-ը։\nՄարտին Գալստյանը ԿԲ խորհրդի անդամ էր։ Մինչ այդ ղեկավարում էր ԿԲ Դիլիջանի ուսումնահետազոտական կենտրոնը։\nՍովորել է Երևանի պետական համալսարանի տնտեսագիտության ֆակուլտետում, նույն համալսարանում պաշտպանել է թեկնածուական թեզը։ \nՄարտին Գալստյանն ավարտել է նաև Հարվարդի համալսարանի Քենեդու անվան հանրային կառավարման դպրոցի մագիստրատուրան։\nԴասավանդում է Հայաստանի ամերիկյան համալսարանում։\n2008-ից ԿԲ նախագահն էր Արթուր Ջավադյանը։\n"
}