{
    "title": "3 անգամ հայտնվում ենք իրավիճակում, երբ չգիտենք՝ ով պիտի կազմակերպի ԵՊՀ հոգաբարձուների խորհրդի նիստը․ խորհրդի քարտուղար |news.am|",
    "text": "news.am: Մենք արդեն երրորդ անգամ ենք այս իրավիճակում հայտնվում, երբ չգիտենք, թե Հոգաբարձուների խորհրդի նիստն ով պետք է կազմակերպի: Այս մասին ԵՊՀ հոգաբարձուների խորհրդի նիստում հայտարարեց ԵՊՀ հոգաբարձուների խորհրդի քարտուղար Միքայել Մալխասյանը:\n«Նույնիսկ լիազոր մարմնի կողմից այն կարգավորումը, որ ներկայացրել է ԿԳՄՍ նախարարությունը, դա ռեալ հիմք չէ նիստ հրավիրելու համար: Ըստ կանոնադրության՝ նիստը պետք է հրավիրի նախագահը, իսկ խորհուրդը նախագահ չունի: 2020-ի օգոստոսի 25-ի նիստը հրավիրել է Գեւորգ Մուրադյանը, բայց նա նման լիազորություն ունե՞ր, թե չուներ: Հունվարի 22-ի նիստը ով է հրավիրել: Մենք 8 ամիս նախագահ չունենք եւ չգիտենք ինչ անել:\nՄենք պետք է կարգավորում տանք, ո երբ Հոգաբարձուների խորհրդի նախագահը հրաժարական է տալիս կամ կազմում այլեւս չէ, ինչ պետք է անի Խորհուրդը, որ հաջորդ նիստի հրավիրման հետ կապված կասկածի տակ չդրվի խորհրդի նիստի օրինականությունը»,- ասաց նա:\nՆշենք, որ այսօրվա նիստում Հոգաբարձուների խորհուրդը նախագահ է ընտրելու։\n"
}