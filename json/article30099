{
    "title": "ԵՄ-ը հրաժարվում է վերսկսել Մեծ Բրիտանիայի հետ նոր գործարքի հարցով բանակցությունները. Մայքլ Գոուվ |news.am|",
    "text": "news.am: Մեծ Բրիտանիայի նախարարների կաբինետի անդամ, շրջակա միջավայրի, պարենի եւ գյուղատնտեսության նախարար Մայքլ Գոուվը հայտարարել է, որ ԵՄ-ը հրաժարվում է վերսկսել Մեծ Բրիտանիայի հետ նոր գործարքի հարցով բանակցությունները, հաղորդում է BBC-ը:\nԳոուվը, որն առանց համաձայնագրի բրեքզիթի ծրագրման հարցով պատասխանատու է համարվում, հայտնել է, որ «խորապես ցավում է»:\nԻռլանդիայի վարչապետ Լեո Վարադկարն իր հերթին հայտարարել է, որ բրեքզիթի հարցով գործարքի շուրջ բանակցությունների վերսկսում չի լինի:\nԵվրահանձնաժողովն էլ հայտարարել է, որ ցանկանում է բանակցել Մեծ Բրիտանիայի հետ, սակայն վերջինս պետք է հստակեցնի իր դիրքորոշումը:\n"
}