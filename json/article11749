{
    "title": "Վրաստանի խորհրդարանն առաջին ընթերցմամբ ընդունել է սահմանադրական փոփոխությունները |azatutyun.am|",
    "text": "azatutyun.am: Վրաստանի խորհդարանն առաջին ընթերցմամբ ընդունել է սահմանադրական փոփոխությունները, ըստ որոնց՝ առաջիկա հոկտեմբերին կայանալիք խորհրդարանական ընտրություններում օրենսդիր մարմնի 150 պատգամավորներից 120-ը կընտրվեն կուսակցական ցուցակներով, 30-ը` մեծամասնական ընտրակարգով:\nԲացի այդ, որևէ կուսակցություն չի կարող միանձնյա կառավարություն ձևավորել, եթե չի ստացել քվեների 40 տոկոսից ավելին` համամասնական ընտրակարգով: Քվեարկությանը մասնակցել է նաև ընդդիմադիր «Եվրոպական Վրաստան» խմբակցությունը, որը, սակայն, պնդել է, թե չի քվեարկի երկրորդ ընթերցման ժամանակ, քանի դեռ իշխանություններն ազատ չեն արձակել «բոլոր քաղբանտարկյալներին»:\n"
}