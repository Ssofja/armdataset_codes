{
    "title": "Լուկաշենկոն հայտնում է ԱՄՆ-ի քաղաքացիների ձերբակալության մասին` չբացելով մանրամասները |azatutyun.am|",
    "text": "azatutyun.am: Բելառուսի նախագահական ընտրությունների շեմին Ալեքսանդր Լուկաշենոկն հայտնել է ԱՄՆ-ի քաղաքացիների ձերբակալելու մասին, բայց չի հստակեցրել, թե երբ են տեղի ունեցել ձերբակալությունները, և ովքեր են նրանք։\n«Որոշ մարդիկ են ձերբակալվել, նրանք ամերիկյան անձնագրեր ունեն, ամուսնացած են ամերիկացիների հետ, աշխատում են Պետքարտուղարությունում», - բելառուսական «Բելտա» գործակալության փոխանցմամբ` օգոստոսի 6-ին ասել է Լուկաշենկոն։\nՄինսկում ԱՄՆ-ի դեսպանությունից այս պահին որևէ մեկնաբանություն չկա:\nՀուլիսի վերջին Բելառուսի իշխանությունները հայտնեցին, որ երեք տասնյակից ավելի ռուսաստանցիներ են ձերբակալվել։ Մինսկը հայտնում է, որ նրանք կիսառազմականացված «Վագներ» ընկերության վարձկաններ են, որոնք պետք է ընտրություններից առաջ ապակայունացնեին իրավիճակը Բելառուսում։\nԱվելի քան քառորդ դար, 1994 թվականից երկրի ղեկավար Ալեքսանդր Լուկաշենկոն կրկին առաջադրվել է նախագահի թեկնածու։\nԲելառուսի նախագահական ընտրությունները օգոստոսի 9-ին են։\n"
}