{
    "title": "ԱՄՆ-ն փորձում է Վրաստանին բաժանել Ռուսաստանից. Սերգեյ Լավրով |aliq.ge|",
    "text": "aliq.ge։ Ռուսաստանի արտաքին գործերի նախարարի խոսքերով՝ ԱՄՆ-ն փորձում է Վրաստանին բաժանել Ռուսաստանից:\nՌուսաստանի արտգործնախարար Սերգեյ Լավրովը Russia Today հեռուստաալիքին տված հարցազրույցում ասել է, որ Ռուսաստանը երբեք չի ցանկացել վատ հարաբերություններ ունենալ Վրաստանի հետ: Նրա խոսքերով, Միխեիլ Սաակաշվիլին ընդհատեց բոլոր դիվանագիտական հարաբերությունները, փորձեց սահմանափակել տնտեսական փոխգործակցությունը, սակայն «էկոնոմիկան իրենն արեց»:\n«Մեկ անգամ ևս կրկնում եմ, որ այս ամենը տեղի է ունենում, որովհետև մեր արևմտյան գործընկերները, առաջին հերթին ԱՄՆ-ն, փորձում են մեր հարևաններին բաժանել Ռուսաստանի Դաշնությունից», — ասել է Լավրովը՝ հիշեցնելով նաև 2008 թվականը:\nԱյն հարցին, թե արդյոք ԱՄՆ-ի համար կարող է օրինակելի լինել, որ Պուտինը պատժամիջոցներ չի կիրառել Վրաստանի նկատմամբ, Լավրովը պատասխանել է, թե դժվար է խոսել այդ մասին, քանի որ ԱՄՆ-ն յուրահատուկ երկիր է իր ավանդույթներով:\n"
}