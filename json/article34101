{
    "title": "ԱՄՆ Գերագույն դատարանը մայիսին կքննի նախագահ Թրամփի հարկերի վերաբերյալ գործը |azatutyun.am|",
    "text": "azatutyun.am: ԱՄՆ Գերագույն դատարանը հայտարարել է, թե հաջորդ ամիս արդեն կքննի հայցերը, որոնք պահանջում են հրապարակել նախագահ Դոնալդ Թրամփի հարկային հայտարարագրերը:\nԱվելի վաղ ստորին ատյաններն էին որոշում կայացրել նախագահի դեմ` պարտավորեցնելով նրան վերջին ութ տարիների հարկային պարտավորություններին վերաբերող հայտարարագրերը փոխանցել Կոնգրես ու Նյու Յորքի դատախազություն:\nԹրամփի փաստաբանները, մինչդեռ պնդում են, թե հայցը ոտնահարում է նախագահի անձեռնմխելիությունն ու սահմանադրական լիազորությունները:\nԸնդ որում, առաջին անգամ պատմության մեջ նիստը կանցնի հեռակա` կորոնավիրուսի համաճարակի պատճառով:\n"
}