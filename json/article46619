{
    "title": "Սա համարձակ ու պատմական քայլ է. Վահե Գրիգորյանը՝ ՍԴ ճգնաժամի լուծման մասին",
    "text": "Ես համարում եմ, որ սա ՍԴ-ի ճգնաժամի լուծում է և ողջունում եմ ԱԺ այս քայլը: Այս մասին լրագրողների հետ զրույցում  ասաց  ՍԴ դատավոր Վահե Գրիգորյանը` անդրադառնալով Սահմանադրական փոփոխություններին:«Ես համարում եմ սա ՍԴ-ի ճգնաժամային լուծում: Պատմականությունն այն է, որ առաջին անգամ ԱԺ-ն հանդես գալով սահմանադրի անունից Սահմանադրության մեջ փոփոխություն կատարելով` այդ փոփոխությունը նվիրել է հենց ՍԴ-ին՝ դրանով ընդգծելով հենց ՀՀ ՍԴ կարևորությունը պետական մարմինների համակարգում և այն դիտելով որպես առաջնային ճգնաժամ, որը ենթակա էր լուծման:\nՀարցին, թե ինչն է պատճառը, որ Վահե Գրիգորյանը մեկ տարի չի ներկայացել աշխատանքի և աշխատավարձ ստացել, Գրիգորյանը նշեց, որ որպես դատավոր դա իր ապրուստի միջոցն է և աշխատանքի չի ներկայացել ոչ իր մեղքով։ Վերջինս նշեց, որ այսօրվանից հետո մասնակցելու է նիստերին։ «Այս պահից դատարանում արդեն կա 6 դատավոր: Դա բավարար քվորում է ՍԴ բոլոր լիազորություններն իրականացնելու համար: Ոչ մի սխալ կամ անարդար բան տեղի չի ունեցել: ԲՀԿ-ի դիմումի վերաբերյալ իմ կարծիքը կիմանաք, երբ մասնակցեմ ընթացակարգերին»,- ասաց ՍԴ դատավորը։\nԳրիգորյանը լրագրողների հետ զրույցում ասաց, որ չի պատրաստվում հավակնել ՍԴ նախագահի պաշտոնին։\n"
}