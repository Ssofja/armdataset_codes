{
    "title": "ԱԻ նախարարությունը և ԱՄՆ ՄԶԳ-ը պատրաստվում են նոր համագործակցության",
    "text": "ՀՀ Արտակարգ իրավիճակների նախարարության փրկարար ծառայության տնօրեն Արմեն Գասպարյանը հունիսի 10-ին ընդունել է ԱՄՆ Միջազգային զարգացման գործակալության (ԱՄՆ ՄԶԳ) մարդասիրական օգնության բյուրոյի տարածաշրջանային խորհրդական Ջոն Փաթերսոնին և ԱՄՆ ՄԶԳ Ժողովրդավարության և կառավարման գրասենյակի տնօրեն Ադամ Ստեֆանին:\nՀանդիպման նպատակն էր քննարկել ԱԻ նախարարության և գրասենյակի համագործակցության մանրամասները և հետագա աշխատանքների հետ կապված հարցեր:\nՈղջյունելով հյուրերին՝ Արմեն Գասպարյանն ուրախությամբ արձանագրել է, որ երկու կառույցի միջև համագործակցությունը սկսվել է 2014 թվականից. բոլոր նախաձեռնությունները կրում են մարդասիրական բնույթ:\nԻրենց հերթին հյուրերը ներկայացրել են աղետների ռիսկերի նվազեցման ծրագիր, որի հիմնական բաղադրիչներից է հրդեհների դեմ պայքարը: Այն ներառում է փորձի փոխանակում, գործառնական կենտրոնի ստեղծում: ՓԾ տնօրեն Արմեն Գասպարյանը վստահեցրել է, որ նախարարությունը բաց է ցանկացած մարդասիրական համագործակցության համար: Պայմանավորվածություն է ձեռք բերվել ստեղծել աշխատանքային խումբ՝ առավել արդյունավետ փոխգործակցության համար:  \n"
}