{
    "title": "Տարիքային առումով Հայաստանում կորոնավիրուսի ռիսկային խմբում է ավելի քան 353 հազար մարդ |armenpress.am|",
    "text": "armenpress.am: Տարիքային առումով Հայաստանում կորոնավիրուսային հիվանդության ռիսկային խմբում է ավելի քան 353 հազար մարդ։ Այս մասին ապրիլի 13-ին ընթացող Ազգային ժողովի հատուկ նիստի ընթացքում ասաց ՀՀ փոխվարչապետ, Արտակարգ դրության ռեժիմի պարետ Տիգրան Ավինյանը։\n«Վարակի տեսանկյունից` ռիսկայնության իմաստով, Հայաստանի մշտական բնակչության 12%-ը կամ ավելի քան 353 հազար մարդ համարվում է ռիսկային խումբ, անկախ առողջական վիճակից»,- ասաց Ավինյանը։\nՓոխվարչապետը ներկայացրեց նաև խրոնիկ հիվանդություններ ունեցող քաղաքացիների քանակը, որոնք ևս գտնվում են հիվանդության ռիսկային խմբում։\n«Երկրորդ տիպի շաքարային դիաբետ ունեցող անձանց թիվը 77418 է, սրտի իշեմիկ հիվանդություն` 71025 քաղաքացի, հիպերտենզիա` 145 408 քաղաքացի։ Հիվանդությունների թվերը միայն հայտնի, գրանցված դեպքերն են»,-նշեց փոխվարչապետը։\nՏիգրան Ավինյանը հավելեց, որ ամենառիսկային խմբում են նրանք, որոնք ունեն մի քանի խրոնիկ հիվանդություն և բարձր տարիք։\n"
}