{
    "title": "Կապամոնտաժվեն Օղակաձև զբոսայգու ապօրինի կառույցները. գործընթացը մեկնարկել է",
    "text": "Երևանում մեկնարկել է Օղակաձև զբոսայգու` հանրությանը վերադարձի գործընթացը: Այս մասին ֆեյսբուքի իր էջում տեղեկացրել է Երեւանի քաղաքապետի մամուլի խոսնակ Հակոբ Կարապետյանը:\nՀաստատված հիմնանորոգման ծրագրով ներկա պահին անմխիթար վիճակում գտնվող այգին կբերվի նոր տեսքի: Կապամոնտաժվեն զբոսայգում գտնվող ապօրինի կառույցները, տարածքները կկանաչապատվեն, կանցկացվեն լուսավորության և ոռոգման նոր ցանցեր, կիրականացվեն ժամանակակից կահավորման աշխատանքներ:\n«Օղակաձև զբոսայգու այդ հատվածի հարևանությամբ արդեն ընթանում են հանրային սքեյթ-պարկի կառուցման աշխատանքները»,-տեղեկացրել է Կարապետյանը:\n"
}