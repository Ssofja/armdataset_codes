{
    "title": "Մարտի 1-ից ՏՄՊՊՀ-ում ստեղծված շուրջօրյա աշխատանքային խումբը մի շարք տնտեսվարողների մոտ ամենօրյա մոնիտորինգ է իրականացնում |hetq.am|",
    "text": "hetq.am: Տնտեսական մրցակցության պաշտպանության պետական հանձնաժողովի տեղեկատվության եւ հասարակայնության հետ կապերի բաժինը տեղեկացնում է, որ մարտի 1-ից ՀՀ տնտեսական մրցակցության պաշտպանության պետական հանձնաժողովում ստեղծվել է շուրջօրյա աշխատանքային խումբ, որը մի շարք ապրանքատեսակների գների և պաշարների մոնիտորինգ է իրականացնում: \nԽոշորացույցի ներքո են դեղեր, ախտահանիչ միջոցներ, սնունդ արտադրողներն ու ներմուծողները, խոշոր առևտրային ցանցերը, մարզերում գործող խոշոր տնտեսավարողները: \nԱյսպես՝ ամենօրյա ռեժիմով\n\n111 ապրանքատեսակների մասով դիտանցումներ են իրականացվում 6 առևտրային ցանցերում: \n24 ապրանքախմբերի մասով տեղեկատվություն է հավաքագրվում 60 ներմուծող և արտադրող տնտեսվարող սուբյեկտներից: \n7 դեղատնային ցանցերից տեղեկատվություն է հավաքագրվում ախտահանիչ միջոցների, դիմակների, բժշկական սպիրտի, ձեռնոցների , 4 ախտահանիչ միջոցներ արտադրող տնտեսվարողներից ՝ ախտահանիչ միջոցների մասով: \nՀՀ բոլոր մարզպետարանների կողմից տեղեկատվություն է ներկայացվում մարզային խոշոր առևտրային օբյեկտներում 35 ապրանքատեսակների մասով իրականացված դիտանցումների վերաբերյալ: \n\nՀավաքագրված տվյալների ամբողջ բազան ուսումնասիրվում է, գնային փոփոխություններ արձանագրելու դեպքում կատարվում են անհրաժեշտ համեմատություններ և համադրումներ, տնտեսավարողներից պահանջվում են հիմնավորումներ, հնարավոր խախտման դեպքերի առնչությամբ հարուցվում են վարչական վարույթներ: \n"
}