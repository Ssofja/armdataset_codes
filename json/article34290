{
    "title": "Ֆրանսիայում բուժաշխատողները ցույց են արել` պահանջելով իշխանություններից կատարել խոստումները |azatutyun.am|",
    "text": "azatutyun.am: Ֆրանսիայում երեկ տասնյակ հազարավոր բուժաշխատողներ ցույցի էին դուրս եկել՝ պահանջելով, որ կառավարությունը կատարի առողջապահական համակարգը և հանրային հիվանդանոցները «փրկելու» իր խոստումները:\nՆրանք պահանջում էին, որ իշխանությունները քաղաքականության արմատական փոփոխություն կատարեն, մեծ ներդրումներ կատարեն, բարելավեն աշխատանքային պայմանները և բարձրացնեն աշխատավարձերը: Փարիզում, ըստ ոստիկանության, մոտ 18 հազար բուժաշխատող է մասնակցել ցույցին:\nՈստիկանության փոխանցմամբ` 250-300 արմատականներ են միացել բժիշկներին, ինչը խաթարել է ցույցի խաղաղ ընթացքը` բախումներ սկսելով իրավապահների հետ: Ոստիկանները արցունքաբեր գազ են կիրառել: Ձերբակալվել է ավելի քան 30 մարդ:\n"
}