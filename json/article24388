{
    "title": "Խրախուսում ենք, որ ընտրությունները բավարարեն կամ գերազանցեն նախորդ՝ 2018 թ․ ընտրություններին սահմանված բարձր նշաձողը. ՄԱԿ-ի հայաստանյան գրասենյակ",
    "text": "ՄԱԿ-ի հայաստանյան գրասենյակը ՀՀ-ում առաջիկա խորհրդարանական ընտրությունների առնչությամբ հայտարարություն է տարածել: Հայտարարությունում ասվում է. «Այս կիրակի հայ ժողովուրդը նոր խորհրդարան ընտրելու նպատակով մասնակցելու է ընտրությունների: Մենք՝ միջազգային հանրության գործընկերներս, խրախուսում ենք բոլոր մասնակիցներին ապահովել, որ ընտրությունները բավարարեն կամ գերազանցեն նախորդ՝ 2018 թ․ ընտրություններին սահմանված ընդհանուր բարձր նշաձողը:\nԱյդ նպատակով մենք շարունակում ենք տեխնիկական աջակցություն ցուցաբերել Կենտրոնական ընտրական հանձնաժողովին և այլ համապատասխան մարմիններին՝ աջակցելու արժանահավատ ընտրական գործընթացի թափանցիկ և արհեստավարժ եղանակով կայացմանը։\nԽրախուսում ենք բոլոր կողմերին աջակցել հարգալից և խաղաղ միջավայրի ապահովմանը, որը կնպաստի ընտրողների իրավունքների ազատ կամարտահայտմանը՝ երկրի ապագայի համար այս կարևոր փուլում: Մենք մնում ենք հավատարիմ գործընկերներ՝ նպաստելու Հայաստանում բոլորի խաղաղությանն ու բարեկեցությանը։\nՀայտարարությանը միացած կողմեր՝ Դեսպան Անդրեա Վիկտորին,\nՀայաստանում ԵՄ պատվիրակություն Դեսպան Ջոն Գալագեր,\nԵրևանում բրիտանական դեսպանատուն Դեսպան Լին Թրեյսի,\nՀայաստանում Ամերիկայի Միացյալ Նահանգների դեսպանություն Դեսպան Ֆուկուշիմա Մասանորի,\nՀայաստանում Ճապոնիայի դեսպանություն Դեսպան դոկտ․ Միխայել Յոհաննես Բանցհաֆ,\nԵրևանում Գերմանիայի դեսպանություն Դեսպան Նիկոլաս Սխերմերս, Հայաստանում Նիդերլանդների թագավորության դեսպանություն Դեսպան Պատրիկ Սվենսոն,\nՀայաստանում Շվեդիայի դեսպանություն Պրն. Շոմբի Շարփ, Հայաստանում ՄԱԿ-ի գրասենյակ Դեսպան Ստեֆանո Լազարոթո,\nՀայաստանում Շվեյցարիայի դեսպանատուն»:\n"
}