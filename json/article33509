{
    "title": "Մադուրոն հայտարարել է Ռուսաստանի հետ 20 համաձայնագիր ստորագրելու մասին |news.am|",
    "text": "news.am: Ռուսաստանը եւ Վենեսուելան մտադիր են ապրիլին մոտ 20 համաձայնագիր ստորագրել համագործակցության տարբեր ոլորտներում, ասել է Վենեսուելայի նախագահ Նիկոլաս Մադուրոն, տեղեկացնում է ՏԱՍՍ-ը։\nՆրա խոսքով՝ ապրիլին տեղի կունենա Ռուսաստանի եւ Վենեսուելայի միջեւ միջկառավարական համագործակցության բարձր մակարդակի աշխատանքային խորհրդաժողով։ «Մենք կստորագրենք ավելի քան 20 փաստաթուղթ տնտեսության, առեւտրի, մշակույթի, էներգետիկայի եւ կրթության ոլորտներում համագործակցության մասին»,- ասել է նա։\nՎենեսուելայի նախագահի խոսքով՝ երկու երկրների միջեւ կապն ուժեղացել է վերջին 20 տարիներին։ «Մեր համագործակցությունը փոխշահավետ է, եւ ժամանակի ընթացքում մեր հարաբերություններն ավելի կբարելավվեն»,- կարծում է նա։\n"
}