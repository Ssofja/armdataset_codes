{
    "title": "Երևանում շինարարությունները շատ փնթի են կազմակերպված. կառուցապատողները զգուշացվել են. քաղաքապետ |1lurer.am|",
    "text": "1lurer.am: Երևանի ավագանու արտահերթ նիստում քննարկվեց շրջակա միջավայրի վրա շինարարակական աշխատանքների ազդեցության նվազեցմանն առնչվող նախագիծ:\nԵրևանի քաղաքապետարանի աշխատակազմի բնապահպանության վարչության պետ Գևորգ Նազարյանն ասաց, որ շինարարության հետևանքով շատ հաճախ վնասվում են ծառերը, թփերը: Նախագծով սահմանվում են դրանք պաշտպանելու միջոցառումներ: \nՀարցի շրջանակում քաղաքապետ Հայկ Մարությանը նշեց, որ Երևանում շինարարությունները շատ փնթի են կազմակերպված, մինչդեռ շինաշխատանքները պետք է նվազագույն վնաս հասցնեն տրանսպորտին և հետիոտնին, մաքուր արվեն:\n«Պետք է մենք էլ, կառուցապատողն էլ հետևենք դրան: Շինհրապարակից դուրս գալիս տեխնիկայի անվանդողերը պետք է մաքրվեն, այսօր դա չի արվում: Խիստ հանձնարարական եմ տվել՝ զգուշացնել կառուցապատողներին, որից հետո կսկսենք տուգանել, քանի որ անընդհատ չենք կարող մաքրել փողոցները»,- ասաց Մարությանը:\n"
}