{
    "title": "Արցախում հաստատվել է կորոնավիրուսի ևս 2 դեպք, ընդհանուր թվով` 270",
    "text": "Արցախի առողջապահության նախարարության տրամադրած տեղեկատվության համաձայն՝ Արցախում նոր կորոնավիրուսային վարակի (COVID-19) 2 նոր դեպք է հաստատվել: Վարակակիրները Ստեփանակերտ քաղաքի բնակիչներ են, նախկինում հաստատված օջախի կոնտակտավորներ և գտնվում էին մեկուսացման մեջ։\nԱռողջացել է 1 քաղաքացի։Մինչև այսօր նոր կորոնավիրուսային հիվանդությունը հաստատվել է 270 մարդու մոտ, որից 249-ը հաղթահարել են հիվանդությունը: Փաստացի բուժում է ստանում 19, ընդհանուր մեկուսացված է 31 քաղաքացի:\nԲժիշկները 2 հիվանդի առողջական վիճակը գնահատում են ծանր, 2-ինը՝ միջին ծանրության:\nԹեստավորումների նպատակով 191 նմուշառում է իրականացվել: Մինչ այսօր կատարվել է 8 հազար 988 փորձանմուշի հետազոտություն:\n"
}