{
    "title": "Այսօր ԱՄՆ-ում մեկնարկում է հանրապետականների ազգային համագումարը |azatutyun.am|",
    "text": "azatutyun.am: Այսօր ԱՄՆ Հյուսիսային Կարոլինա նահանգի Շառլոթ քաղաքում, նաև Ֆլորիդայում կկայանա Հանրապետական կուսակցության ազգային համագումարը, որի ընթացքում գործող նախագահ Դոնալդ Թրամփին պաշտոնապես կառաջադրեն որպես Միացյալ Նահանգների նախագահի թեկնածու: Համագումարը կտևի չորս օր՝ օգոստոսի 24-27-ը:\nԿուսակցական նման համագումարներն անցկացվում են չորս տարին մեկ: Այդուհանդերձ, համաճարակի պատճառով մեծ հանդիպումներ տեղի չեն ունենա, և ինքը Թրամփը կմասնակցի հեռակա կարգով:\nԴեմոկրատական կուսակցությունը պաշտոնապես ԱՄՆ նախագահի թեկնածու է առաջադրել նախկին փոխնախագահ Ջոզեֆ Բայդենին:\n"
}