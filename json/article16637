{
    "title": "ՀՎԿԱԿ-ը հայտարարում է մրցույթ ՊՇՌ հետազոտություններ իրականացնող մասնագետների թափուր հաստիքների համալրման նպատակով",
    "text": "ՀՀ առողջապահության նախարարության «Հիվանդությունների վերահսկման և կանխարգելման ազգային կենտրոնը հայտարարում է մրցույթ ՊՇՌ մեթոդով հետազոտություններ իրականացնող մասնագետների թափուր հաստիքների համալրման նպատակով: Այս մասին տեղեկացնում է նախարարությունը:\nՏվյալ հաստիքների համար սահմանված պահանջները հետևյալն են՝\nՀայաստանի Հանրապետության օրենսդրության պահանջներին համապատասխան կազմակերպել լաբորատոր հետազոտությունների նախահետազոտական, հետազոտական և հետհետազոտական փուլերի պատշաճ իրագործումը\nՀետևել լաբորատոր հետազոտությունների իրականացման ընթացքին, գնահատել ռիսկերը և նվազեցնել դրանք\nՀետևել լաբորատոր հետազոտությունների որակի ներքին հսկողությանը, ապահովում է կենսանվտանգությունն ու կենսապահովությունը\nՊահպանել ներքին կանոնակարգերը, կազմակերպության և անձնական տվյալների վերաբերյալ տեղեկատվության գաղտնիությունը և էթիկան\nԹեկնածուից պահանջվում է բարձրագույն բժշկական (լաբորատոր ոլորտի համապատասխան մասնագիտացում), կենսաբանական կամ անասնաբուժական կրթություն, ինչպես նաև հետևյալ գիտելիքներն ու հմտությունները՝ \nոլորտին առնչվող ՀՍՏ ԻՍՕ միջազգային ստանդարտների իմացություն\nլաբորատոր հետազոտական գործընթացների որակի ապահովմանը ներկայացվող պահանջների իմացություն,\nաշխատանքի պաշտպանության կանոնների և նորմերի, աշխատանքային անվտանգության կանոնների իմացություն,\nհամակարգչային ծրագրերի (MS Word, Excel; Internet; էլ.փոստ) իմացություն,\nհայերեն, ռուսերեն լեզուների գերազանց իմացություն, անգլերենի իմացությունը կդիտվի որպես առավելություն,\nգիտելիքները գործնականում կիրառելու կարողություն,\nժամանակի կառավարման և թիմային աշխատանքի ունակություն:\nԱռնվազն 1 տարվա աշխատանքային փորձ լաբորատոր (մանրէաբանական, վիրուսաբանական, մակաբուծաբանական, կլինիկական կամ անասնաբուժական) ոլորտում:\nԸստ նախարարության հայտարարության, մրցույթն անցկացվում է հարցազրույցի հիման վրա: \n"
}