{
    "title": "Տասնյակ ձերբակալվածներ Փարիզում՝ ՉԼ եզրափակչին հաջորդած անկարգությունների ընթացքում |azatutyun.am|",
    "text": "azatutyun.am: Փարիզի ոստիկանությունը երկուշաբթի օրը ձերբակալել է 148 անձի, որոնք մասնակցել են ՈՒԵՖԱ-ի Չեմպիոնների լիգայի եզրափակչին հաջորդած անկարգություններին։\nՉեմպիոնների լիգայի եզրափակչում, որը տեղի է ունեցել Լիսաբոնում, Մյունխենի «Բավարիա»-ն 1: 0 հաշվով հաղթել է Փարիզի «Սեն-Ժերմեն»-ին՝ վեցերորդ անգամ նվաճելով Չեմպիոնների լիգայի գավաթը:\nԽաղի արդյունքից դժգոհ հարյուրավոր ֆրանսիացի երկրպագուներ ի նշան բողոքի հավաքվել են Փարիզի «Պարկ դը Պրենս» մարզադաշտի մոտ, որտեղ էլ տեղի են ունեցել բախումներ ոստիկանական ուժերի հետ։ Ի պատասխան՝ ուժայինները կիրառել են արցունքաբեր գազ:\nԵրկրպագուների ևս մեկ խումբ էլ հավաքվել էր Ելիսեյան դաշտերի մոտ, այստեղ, ըստ հաղորդումների հրկիզվել են ավտոմեքենաներ, տեղի են ունեցել հարձակումներ խանութների վրա:\n"
}