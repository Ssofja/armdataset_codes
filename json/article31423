{
    "title": "Արայիկ Հարությունյանը խորհրդակցություն է անցկացրել Արցախի արտաքին գործերի նախարարությունում",
    "text": "Հունվարի 20-ին Արցախի Հանրապետության Նախագահ Արայիկ Հարությունյանը խորհրդակցություն է անցկացրել արտաքին գործերի նախարարության ղեկավար կազմի հետ։ Այս մասին հաղորդում է Արցախի ԱԳՆ մամուլի ծառայությունը։\nՔննարկվել են հանրապետության արտաքին քաղաքականության գերակա ուղղություններին համապատասխան 2021 թվականին ԱԳՆ գործունեությանը, ինչպես նաև տարածաշրջանային վերջին զարգացումներին առնչվող հարցեր։\nՆախագահն ընդգծել է արտաքին քաղաքական ոլորտում աշխատանքների համակարգված իրականացման կարևորությունը և հանձնարարականներ տվել քննարկված հարցերի վերաբերյալ։\n"
}