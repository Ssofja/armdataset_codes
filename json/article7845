{
    "title": "Գարիկ Սարգսյանի դեմ քրեական գործ չի հարուցվել․ հաղորդումը մերժվել է․ ՀՔԾ |factor.am|",
    "text": "factor.am: ՀՔԾ-ն մերժել է Նորաշենի նախկին համայնքապետ Նորայր Գրիգորյանի պաշտպան Ամրամ Մակինյանի ներկայացրած հաղորդումը՝ ընդդեմ Արարատի մարզպետ Գարիկ Սարգսյանի։ Այս մասին ասաց Հատուկ քննչական ծառայության մամուլի խոսնակ Մարինա Օհանջանյանը: «Հաղորդման հիման վրա նյութեր են նախապատրաստվել, նյութերի նախապատրաստման ընթացքում որոշվել է քրգործի հարուցումը մերժել»,- տեղեկացրեց Մարինա Օհանջանյանը: Նորաշենի նախկին համայնքապետ Նորայր Գրիգորյանի պաշտպան Ամրամ Մակինյանն էլ մեզ հետ զրույցում փաստեց, որ իրենք որոշումը բողոքարկելու են։ «Մենք հանցագործության մասին հաղորդում ենք ներկայացրել ՀՔԾ, որը մերժվել է։ Որոշումը բողոքարկելու ենք Դատախազություն, և եթե Դատախազությունը մեր բողոքը չբավարարի, իրավական բոլոր ընթացակարգերով անցնելու ենք»,- տեղեկացրեց փաստաբանը։ Շաբաթներ առաջ Նորաշեն համայնքի բնակիչները բողոքի ակցիաներ էին իրականացնում՝ պնդելով, թե Արարատի մարզպետ Գարիկ Սարգսյանն անօրինաբար պաշտոնից ազատել է համայնքի ղեկավար Նորայր Գրիգորյանին: Վերջիններս պահանջում էին վերականգնել նրան պաշտոնին:\nՇարունակությունը՝ factor.am-ում\n"
}