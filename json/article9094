{
    "title": "ԵՄ-ն 1,49 մլրդ եվրո տուգանք է սահմանել Google-ի նկատմամբ",
    "text": "Եվրոպական միության հակամենաշնորհային կարգավորիչները 1,49 մլրդ եվրոյով տուգանել են ամերիկյան Google տեխնոլոգիական ընկերությանը, ինչն արվել է մյուս որոնողական համակարգերի հետ մրցակցային պայմանների խախտման պատճառով:\nԻնչպես նշում է Reuters-ը, վերջին երկու տարում սա ընկերության երրորդ խոշոր տուգանքն է:\nՆախորդ տարի ԵՄ-ն ընկերությանը տուգանել էր ռեկորդային 4,34 մլրդ եվրոյով: Տուգանքը սահմանվել էր այն պատճառով, որ Google-ն իր Android օպերացիոն համակարգի միջոցով արգելափակել էր մրցակիցների գովազդները:\nՄինչդեռ 2017թ. ընկերությունը կրկին մրցակցային կանոնների խախտման պատճառով տուգանվել էր 2,42 մլրդ եվրոյով:\ntert.am\n"
}