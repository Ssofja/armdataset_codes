{
    "title": "Սաակաշվիլիին պետք է վերադարձնենք Վրաստան, պատասխան տա օրենքի առաջ. Կոբախիձե |aliq.ge|",
    "text": "aliq.ge: Վրաստանի իշխող «Վրացական երազանք» կուսակցության գործադիր քարտուղար Իրակլի Կոբախիձեն անդրադարձել է Վրաստանի երրորդ նաագահ Միխեիլ Սաակաշվիլիի հայտարարությանն առ այն, որ ինքը ծրագրում է վերադառնալ հայրենիք:\n«Պետք է իրականացնենք նրա խոստումն ու վերադարձնենք Վրաստան, որ նախկին նախագահը պատասխան տա օրենքի առաջ»,- ասել է Կոբախիձեն:\nԿոբախիձեի խոսքով՝ Միխեիլ Սաակաշվիլիի տարածած տեսանյութում հնչած ներողությունը խոսում է այն մասին, որ նա ընդունում է իր իրականացրած հանցագործությունները:\nՀիշեցնենք՝ օգոստոսի 27-ին Վրաստանի երրորդ նախագահ Միխեիլ Սաակաշվիլին նոր տեսանյութ է հրապարակել իր ֆեյսբուքյան էջում, որտեղ խոսում է իր գործունեության և ապագա ծրագրերի մասին:\nՍաակաշվիլին մասնավորապես նշում է, որ վերջին 7 տարիները իրեն հնարավորություն են տվել մտածել և վերագնահատել շատ հարցեր: Նախկին նախագահի խոսքով՝ այժմ նա ավելի լավ գիտի, թե ինչպես ավելի լավ ծառայի իր երկրին և խուսափի խնդիրներից:\n"
}