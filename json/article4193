{
    "title": "Լոռու մարզում կորոնավիրուսով վարակված 60 քաղաքացի կա. մարզպետ\r\n |armtimes.com|",
    "text": "armtimes.com: Լոռու մարզում այսօրվա դրությամբ նոր տիպի կորոնավիրուսով վարակված 60 վարակակիր կա: Այս մասին ՀԺ-ի հետ զրույցում հայտնեց մարզպետ Անդրեյ Ղուկասյանը՝ ներկայացնելով մարզում տիրող իրավիճակը: \n«2 հյուրանոցային հաստատություններ դադարել են սպասարկել կոնտակտավոր եւ արտերկրից ժամանած մեր հայրենակիցներին, ովքեր մեկուսացված էին, երեկ արդեն փակվել են, այնտեղ այլեւս չկան մեկուսացված անձինք: Ինչպես գիտեք, մոտեցումն այսուհետ փոխվել է. այն վարակակիրները, որոնք չեն ունենա ախտանշաններ, կմեկուսանան իրենց տներում՝ լինելով ամենօրյա հսկողության տակ»,- ասաց մարզպետը:\nԱնդրեյ Ղուկասյանի փոխանցմամբ՝ մարզի ինֆեկցին հիվանդանոցում բուժվող հիվանդների թիվը անընդհատ փոփոխվում է: Ներկայումս այնտեղ ոչ միայն լոռեցի պացիենտներն են, այլ նաեւ՝ Հայաստանի տարբեր բնակավայրերից:\nՄարզպետը տեղեկացրեց՝ մահացած հիվանդների մեջ լոռեցիներ չկան, չկան նաեւ ծանր եւ ծայրահեղ ծանր վիճակում գտնվող լոռեցիներ:\n"
}