{
    "title": "Վրաստանը թույլատրել է իր օդային տարածքով ռուս խաղաղապահների տեղափոխել |azatutyun.am|",
    "text": "azatutyun.am: Վրաստանը Ադրբեջանի և Հայաստանի խնդրանքով թույլատրել է իր օդային տարածքն օգտագործել ռուսաստանցի խաղաղապահներին ղարաբաղյան հակամարտության գոտի տեղափոխելու նպատակով։ Այդ մասին այսօր լրագրողներին է հայտնել Վրաստանի վարչապետի՝ Ռուսաստանի հետ հարաբերությունների գծով հատուկ բանագնաց Զուրաբ Աբաշիձեն։ Նրա խոսքով՝ դա արվել է «բացառության կարգով և հաշվի առնելով ժամանակի սղությունը»։\n«Վրաստանը նախկինում ևս պատրաստակամություն էր հայտնել միջազգային հանրության հետ միասին նպաստել Ղարաբաղում խաղաղ գործընթացի կյանքի կոչմանը», - հայտարարել է Աբաշիձեն։\n"
}