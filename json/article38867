{
    "title": "Տոնական օրերին աճել է Լաչինի միջանցքով երթևեկության ինտենսիվությունը |azatutyun.am|",
    "text": "azatutyun.am: Ամանորի տոներին աճել է Լաչինի միջանցքով ավտոտրանսպորտի երթևեկության ինտենսիվությունը։\nՌուսաստանի պաշտպանության նախարարության հաղորդագրության համաձայն՝ Նոր տարուն փախստականներն անձնական ավտոմեքենաներով ակտիվորեն Երևանից վերադառնում են Լեռնային Ղարաբաղում հարազատ տներ։ Ստեփանակերտին մերձակա շրջաններում քաղաքացիական ենթակառուցվածքների մի շարք օբյեկտների, էլեկտրամատակարարման և ջրամատակարարման վերականգնումից հետո տեղացիները գերադասել են դիմավորել Նոր տարին հարազատ բնակավայրերում։\nՌուսական խաղաղապահ զորախմբի զինծառայողներն ապահովում են քաղաքացիների վերադարձի անվտանգությունը, մարդասիրական օգնություն են ցուցաբերում։\nՌուս խաղաղապահների ուղեկցությամբ արդեն Արցախ է վերադարձել ընդհանուր թվով 47 հազարից ավելի փախստական, նշված է հաղորդագրությունում։\n"
}