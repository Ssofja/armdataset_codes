{
    "title": "21.5 հա տարածք՝ Գյումրիում ավտոմաքսատան համար |panarmenian.net|",
    "text": "panarmenian.net: Շիրակի մարզի Գյումրի քաղաքի «Գյումրի-17» զորամասի հասցեում գտնվող 21,57 հա հատուկ նշանակության հողատարածքը կամրացվի ՀՀ պետական եկամուտների կոմիտեին՝ այստեղ մաքսատուն ստեղծելու համար:\nՀՀ կառավարության օգոստոսի 1-ի նիստի օրակարգում ընդգրկված որոշման նախագծի հիմնավորման մեջ նշվում է, որ ՊԵԿ-ը համատեղել է արտաքին տնտեսական գործունեության կենտրոն հիմնելու գաղափարը ավտամաքսազերծման գործընթացը Գյումրի տեղափոխելու հետ։\nՆախնական հաշվարկներով, տվյալ սպասարկման կենտրոնի, ինչպես նաև համապատասխան ենթակառուցվածքների ստեղծմանն համար անհրաժեշտ է ներգրավել մոտ 2.2 մլրդ դրամ:\n«ՊԵԿ-ը նախնական ուսումնասիրություն է կատարել և պարզ է դարձել, որ նման կենտրոն հիմնելու համար անհրաժեշտ է 20 հեկտար մակերեսով հողատարածք, որից 4.5 հեկտարը բավարար է ավտոմեքենաների մաքսային ձևակերպումների համապատասխան սրահների ու կայանման հրապարակի համար», - ասված է հիմնավորման մեջ։\n"
}