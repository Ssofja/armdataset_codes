{
    "title": "Բարերը, գիշերային ակումբները, պարահրապարակները Հայաստանում չեն գործի մինչև արտակարգ դրության ավարտը․ Տիգրան Ավինյան",
    "text": "Գլխավոր պարետ Տիգրան Ավինյանն իր ֆեյբուքյան էջում գրառում է կատարել, որտեղ ասվում է․\n«Սիրելի՛ հայրենակիցներ,\nԿորոնավիրուսի հիվանդության դեմ պայքարի շրջանակներում մարտի 22-ից մինչև արտակարգ դրության ռեժիմի ավարտը Հայաստանի Հանրապետության տարածքում արգելվելու են տնտեսական գործունեության հետևյալ տեսակները.\n1. Առևտրի կենտրոն՝ բացառությամբ սննդի, խմիչքների, ալկոհոլային խմիչքների, ծխախոտային արտադրության ապրանքների մանրածախ առևտրի գործունեության, այն է՝ մոլեր՝ բացառությամբ այնտեղ գործող սուպերմարկետների,\n2. Բարերի, գիշերային ակումբների, պարահրապարակների գործունեություն,\n3. Կինոֆիլմերի ցուցադրում,\n4. Խաղատներ,\n5. Բուքմեյքերական և խաղագումարով գրազի կազմակերպման գործունեության սպասարկման գրասենյակներ:\nՊարետատունը բոլոր ջանքերը գործադրում է մեր ժողովրդի անվտանգությունն ապահովելու, հայ ազգի ուժերը մոբիլիզացնելու և բոլորիս առջև ծառացած մարտահարվերը հաղթահարելու համար։\n"
}