{
    "title": "Հայտնի չէ՝ մարտի 31-ից կհանվի տեղաշարժի խիստ սահմանափակումը, թե՝ ոչ․ Մհեր Գրիգորյան |panarmenian.net|",
    "text": "panarmenian.net: ՀՀ-ում կորոնավիրուսի տարածման պատճառով տեղաշարժի խիստ սահմանափակման ժամկետը մարտի 31-ին է լրանում և սահմանափակումը վերացնելու հարցին հնարավոր կլինի պատասխանել միայն այդ ժամանակ, հայտարարել է փոխվարչապետ Մհեր Գրիգորյանը:\n«Մինչև մարտի 31-ը ցանկացած օրվա վիճակագրություն նշանակություն կունենա այդ օրը կայացվելիք որոշման վրա: Ըստ այդմ, պետք է սպասել, որ այդ հարցի պատասխանը կլինի այն օրը, երբ որոշում կկայացի»,- ասել է Գրիգորյանը:\nՀՀ-ում մարտի 16-ից մինչև ապրիլի 14-ն արտակարգ դրություն է՝ կորոնավիրուսի տարածումը կանխելու համար:Երկրում մինչև մարտի 31-ը տեղաշարժման խիստ սահմանափակումներ են գործում, մարդիկ կարող են տնից դուրս գալ միայն կենսական անհրաժեշտության դեպքում՝ տեղաշարժման թերթիկ լրացնելով: Մարտի 29-ի դրությամբ ՀՀ-ում կորոնավիրուսային հիվանդության հաստատված 58 նոր դեպք կա, հաստատված դեպքերի թիվը հասել է 482-ի: 3 մահ կա, վիրուսից վերականգնվել է 30 հոգի:\n"
}