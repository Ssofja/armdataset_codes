{
    "title": "Ռոբերտ Քոչարյանն ազատ չի արձակվի. նախկին վարչապետների երաշխավորության միջնորդությունը մերժվեց |armtimes.com|",
    "text": "armtimes.com: Մարտի 1-ի գործով ամբաստանյալ Ռոբերտ Քոչարյանը կմնա կալանավորված:\nՔիչ առաջ վերադառնալով խորհրդակցական սենյակից՝ այս որոշումը հրապարակեց Երեւանի ընդհանուր իրավասության դատարանի Շենգավիթի նստավայրի դատավոր Աննա Դանիբեկյանը՝ այդպիսով մերժելով պաշտպանական կողմի միջնորդությունները:\nՄայիսի 8-ին տեւական դադարից հետո կայացել էր Քոչարյանի եւ մյուսների գործով դատական նիստը, որի ընթացքում նրա պաշտպանները երեք միջնորդություն էին ներկայացրել՝ կորոնավիրուսի հիմքով Քոչարյանին գրավի դիմաց ազատ արձակելու, խափանման միջոցը վերացնելու վերաբերյալ: Երրորդ միջնորդությամբ էլ նրա համար երաշխավորել էին Արցախի եւ Հայաստանի նախկին 4 վարչապետներ Վազգեն Մանուկյանը, Խոսրով Հարությունյանը, Կարեն Կարապետյանը եւ Անուշավան Դանիելյանը: \n"
}