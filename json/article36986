{
    "title": "Նախընտրական հիմնադրույթները առաջարկում է հենց պարոն Ծառուկյանը. ԲՀԿ-ական պատգամավոր |1lurer.am|",
    "text": "1lurer.am: Այս օրերին ԲՀԿ-ում ավարտին են մոտենում նախընտրական ծրագրի մշակման աշխատանքները՝ հայտարարեց ԱԺ «Բարգավաճ Հայաստան» խմբակցության պատգամավոր Իվետա Տոնոյանը խորհրդարանում լրագրողների հետ ճեպազրույցի ժամանակ: Նա տեղեկացրեց, որ Ծառուկյանն անձամբ է ղեկավարում նախապատրաստական աշխատանքները: «Այո՛, առանձին ոլորտների հետ կապված թեզերը, նախընտրական հիմնադրույթները առաջարկում է հենց պարոն Ծառուկյանը»,- ասաց Տոնոյանը:\nԲՀԿ-ական պատգամավորի խոսքով՝ ԱԺ արտահերթ ընտրություններին իրենք գնում են հաղթելու հաստատակամությամբ: «Մենք գնում ենք հունիսի 20-ի ընտրություններին, բնականաբար, հաղթելու և հաղթանակի դեպքում Գագիկ Ծառուկյանին որպես վարչապետի թեկնածու առաջադրելու հաստատակամությամբ»,- նշեց Տոնոյանը:\nԹե ովքեր կլինեն նախընտրական ցուցակում, ըստ Տոնոյանի, կորոշի ԲՀԿ քաղաքական խորհուրդը՝ Գագիկ Ծառուկյանի գլխավորությամբ:\n"
}