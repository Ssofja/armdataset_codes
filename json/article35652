{
    "title": "ՄԱԿ-ի գլխավոր քարտուղարը դատապարտել է Քաբուլում կազմակերպության մեքենայի վրա հարձակումը |tert.am|",
    "text": "tert.am: ՄԱԿ-ի գլխավոր քարտուղար Անտոնիու Գուտերեշը վճռականորեն դատապարտել է Աֆղանստանի մայրաքաղաք Քաբուլում ՄԱԿ-ի առաքելությանը պատկանող մեքենայի վրա գործված հարձակումը, ինչի հետևանքով զոհվել է կազմակերպության 1 աշխատակից: Այս մասին հաղորդվում է գլխավոր քարտուղարի պաշտոնական ներկայացուցիչ Ստեֆան Դյուժարիկի հայտարարությունում, հաղորդում է ТАСС-ը:\n«Գլխավոր քարտուղարը Աֆղանստանի իշխանություններին կոչ է անում անել ամեն ինչ հանցագործներին հայտնաբերելու և նրանց պատասխանատվության ենթարկելու համար: Նա հաստատել է արդարության և խաղաղության ձգտելու հարցում Աֆղանստանի կառավարությանն ու ժողովրդին օգնելու պարտավորությունը»,- ասվում է հաղորդագրությունում:\nԱնտոնիու Գուտերեշը նաև ցավակցել է զոհված աշխատակցի ընտանիքին:\n"
}