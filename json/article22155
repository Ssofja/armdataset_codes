{
    "title": "Թուրքիան Սև ծովում բնական գազի մեծ հանքավայր է հայտնաբերել․ Էրդողան |azatutyun.am|",
    "text": "azatutyun.am:  Թուրքիայի նախագահ Ռեջեփ Էրդողանը հայտարարել է, թե Թուրքիան Սև ծովում բնական գազի նոր հանքավայր է հայտնաբերել՝ շուրջ 320 միլիարդ խորանարդ մետր տարողությամբ։\n«Սա մեր պատմության մեջ հայտնաբերված ամենամեծ հանքավայրն է», - այսօր հայտարարել է Էրդողանը, ում խոսքով՝ վառելիքը թուրք սպառողներին կհասնի արդեն 2023 թվականին։\nԱվելի վաղ Թուրքիայի նախագահը նշել էր, որ «կարևոր հայտարարություն է անելու» անցած ամիս սկսված հետախուզական աշխատանքների վերաբերյալ։\nՍև ծովի այդ հատվածում ավելի վաղ գազ էր հայտնաբերել նաև Ռումինիան։\n"
}