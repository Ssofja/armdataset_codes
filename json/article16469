{
    "title": "Առաջարկում է Վիճակագրական կոմիտեին տարածք հատկացնել պետական շենքում՝ պետբյուջեից այդ ծախսը տնտեսելով |hetq.am|",
    "text": "hetq.am: Պետական գույքի կառավարման կոմիտեն առաջարկում է Վիճակագրական կոմիտեի Երևան քաղաքի վարչության գործունեությունն ապահովել պետական սեփականություն հանդիսացող շենքում՝ պետական բյուջեից այդ նպատակով հատկացվող ծախսը տնտեսելով։\nՆման որոշման նախագիծ է հրապարակվել իրավական ակտերի նախագծերի հրապարակման միասնական կայքում։\nՎիճակագրական կոմիտեն 2016 թվականի մարտի 1-ից Տիգրան Մեծի պողոտա 4 հասցեում գտնվող «Հանարդնախագիծ» ԲԲԸ-ի շենքում զբաղեցնում է 350 քառ. մետր մակերեսով գրասենյակային տարածք:\n2021 թվականին պետական բյուջեից այդ տարածքի վարձակալության համար հաշվարկվել է 10 միլիոն 361 հազար դրամ։ Այնինչ 2021 թվականի հուլիսի 1-ից առաջարկվող տարածք տեղափոխվելու արդյունքում կտնտեսվի այդ գումարը, որի հաշվին էլ առաջարկվող տարածքի պայմանները կբարելավվեն։\n"
}