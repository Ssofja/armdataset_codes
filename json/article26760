{
    "title": "Ռուսաստանը եղել է, կա և լինելու է Հայաստանի և հայ ժողովրդի հետ և՛ դժբախտության, և՛ ուրախության պահերին. Սերգեյ Կոպիրկին",
    "text": "Հայաստանի Հանրապետությունում Ռուսաստանի Դաշնության արտակարգ և լիազոր դեսպան Սերգեյ Կոպիրկինը ուղերձ է հղել պետական տոնի՝ Ռուսաստանի օրվա առթիվ:\n«Ռուսաստանի արտաքին քաղաքական կոորդինատների համակարգում մեր մերձավոր գործընկերների, դաշնակիցների հետ հարաբերությունները, անշուշտ, առաջնահերթություն են: \nԵղբայրական Հայաստանի հետ կապերը առանձնահատուկ տեղ են զբաղեցնում, ինչն ամբողջապես դրսևորվում է հայ ժողովրդի համար ոչ դյուրին այս ժամանակահատվածում:\n«Ընկերները փորձանքի մեջ են ճանաչվում»՝ ասվում է ռուսական ասացվածքում: Հայտնի է, թե ինչ ջանքեր և ռեսուրսներ է ուղղել և շարունակում է ուղղել Ռուսաստանը Լեռնային Ղարաբաղում ռազմական գործողությունները նախ՝ դադարեցնելու և ապա՝ հետպատերազմյան վերականգնում ապահովելու, խաղաղությունը պահպանելու, էսկալացիա թույլ չտալու համար:\nՌուսական խաղաղապահ զորակազմը և ԼՂ-ում հումանիտար արձագանքման միջպետական կենտրոնը, մեր սահմանապահները Սյունիքի մարզի հայ-ադրբեջանական սահմանի խնդրահարույց հատվածներում օգնում են հաղթահարել պատերազմի ողբերգական հետևանքները, այդ թվում՝ ռազմագերիների և պահվող անձանց խնդիրը, ինչպես նաև հայ քաղաքացիների սրտերում խաղաղության, հանգստության և զարգացման հույս են ներշնչում: Ռուսաստանը եղել է, կա և լինելու է Հայաստանի և հայ ժողովրդի հետ և՛ դժբախտության, և՛ ուրախության պահերին»,- մասնավորապես ասված է Կոպիրկինի ուղերձում:\n"
}