{
    "title": "Լավրովը կոչ է արել դադարեցնել ԼՂ հակամարտության շուրջ հռետորաբանության սրումը",
    "text": "Ռուսաստանի արտգործնախարար Սերգեյ Լավրովը Լեռնային Ղարաբաղի հակամարտության կողմերին և միջազգային այլ խաղացողներին կոչ է արել դադարեցնել առճակատման հռետորաբանության սրումը: Այս մասին հայտնում է tass.ru-ն։\n«Համոզված ենք, որ այժմ ամենակարևորը առճակատման հռետորաբանությունը սրելը անհապաղ դադարեցնելն է, ինչպես հակամարտության կողմերի, այնպես էլ միջազգային պատասխանատու խաղացողների միջոցով, որը, հավանաբար, շատ ջանքեր չի պահանջում»,- ասել է  նա երկուշաբթի օրը մամուլի ասուլիսի ժամանակ։\nՆախարարը նշել է, որ Ռուսաստանի Դաշնությունը հույս ունի, որ առաջիկայում կհամաձայնեցվի Ղարաբաղում հրադադարի ռեժիմի մոնիթորինգի մեխանիզմը:\nԹարգմանությունը՝ Վաղինակ Ասատրյանի\n"
}