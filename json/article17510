{
    "title": "Քոչարյանի բողոքների գործով դատավորը հեռացավ խորհրդակցական սենյակ՝ իրեն ներկայացված ինքնաբացարկների գործով որոշում կայացնելու |hetq.am|",
    "text": "hetq.am: Վերաքննիչ քրեական դատարանի դատավոր Արմեն Դանիելյանը քիչ առաջ հեռացավ խորհրդակցական սենյակ՝ իրեն ներկայացված ինքնաբացարկի միջնորդությունների վերաբերյալ որոշում կայացնելու: Նշենք, որ այսօրվա նիստի ընթացքում դատավորին տարբեր հիմքերով ինքնաբացարկի միջնորդություններ են ներկայացրել երկրորդ նախագահ Ռոբերտ Քոչարյանի, ՊՆ նախկին նախարար Սեյրան Օհանյանի, ՀԱՊԿ նախկին գլխավոր քարտուղար Յուրի Խաչատուրովի պաշտպանները, տուժողի իրավահաջորդի ներկայացուցիչ, փաստաբան Սեդա Սաֆարյանը:\nԻնքնաբացարկների վերաբերյալ որոշումը կհրապարկվի հունիսի 18-ին:\nՀիշեցնենք, որ Վերաքննիչ քրեական դատարանն այսօր առավոտից քննում է Ռոբերտ Քոչարյանի խափանման միջոց կալանքն անձնական երաշխավորությամբ փոխելու, նրա մասնակցությամբ Մարտի 1- գործի վարույթը կասեցնելու և Սահմանադրական դատարան դիմելու որոշման դեմ բողոքները:\n"
}