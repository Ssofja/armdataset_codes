{
    "title": "Թբիլիսիում ձերբակալվածների թվում ՀՀ քաղաքացի կա. նա 13 օր կմնա կալանքի տակ",
    "text": "tert.am: Թբիլիսիում գրանցված բախումներից հետո ձերբակալվածների թվում Հայաստանի Հանրապետության քաղաքացի կա։ Այս մասին տեղեկացնում է Վրաստանում ՀՀ դեսպանատունը։ Հայտարարության մեջ ասված է․\n«Տեղեկացնում ենք, որ Թբիլիսիում գրանցված բախումներից հետո ձերբակալվածների թվում է Հայաստանի Հանրապետության քաղաքացի 1995 թ. ծնված Մինաս Մինասյանը, ով սովորում է Թբիլիսիում։ Նախնական տեղեկատվությամբ Մինաս Մինասյանը ծնունդով ՀՀ Արմավիրի մարզի Արմավիր քաղաքից է։\nԴատարանի որոշմամբ Մինաս Մինասյանը 13 օր կմնա կալանքի տակ։\nՎրաստանում ՀՀ դեսպանությունը մշտական կապ է պահպանում Վրաստանի իրավապահ մարմինների հետ, և դեսպանության դիվանագետները շուտով կտեսակցեն Մինաս Մինասյանին»։\n"
}