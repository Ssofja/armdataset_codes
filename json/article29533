{
    "title": "Ադրբեջանում գրանցվել է կորոնավիրուսից մահացության առաջին դեպքը |tert.am|",
    "text": "tert.am: Նոր տեսակի կորոնավիրուսից մահացության առաջին դեպքն է գրանցվել Ադրբեջանում: Ինչպես փոխանցում է РИА Новости-ն՝ հղում անելով երկրի կառավարությանն առընթեր շտաբին, մահացել է Ադրբեջանի իգական սեռի քաղաքացի, որն ավելի վաղ վերադարձել էր Իրանից և կարանտինի մեջ էր գտնվում:\n«Խոսքն Ադրբեջանի քաղաքացու մասին է, որը վերադարձել էր Իրանից և ուղարկվել կարանտինի: Նրա մոտ կորոնավիրւսի ախտանշաններ էին հայտնաբերվել: Նա կարանտինի մեջ էր գտնվում, սակայն նրա կյանքը փրկել չի հաջողվել»,- հայտնել են շտաբից:\n"
}