{
    "title": "Մարտունիում Ադրբեջանի կողմից հրետակոծությունից զոհեր և վիրավորներ չկան\r\n\r\n |armenpress.am|",
    "text": "armenpress.am: Արցախի Մարտունի շրջկենտրոնում և հարակից բնակավայրերում հոկտեմբերի 31-ի լույս նոյեմբերի 1-ի գիշերը տեղի ունեցած հրետակոծության հետևանքով զոհեր և վիրավորներ չկան:\nԱյս մասին տեղեկացրեց Մարտունու շրջվարչակազմի ղեկավար Վադիմ Դանիելյանը՝ ներկայացնելով նաև ժամը 10:50-ի սահմաններում տեղում տիրող իրավիճակը:\n«Գիշերը ժամը 3-ից մինչև վաղ առավոտ հրետակոծվել է քաղաքը: Այս պահին, մոտ 2 ժամ է, որ հանգիստ է: Ավերված շինություն կա: Խաղաղ բնակչության շրջանում, բարեբախտաբար, զոհեր և վիրավորներ չկան»,- նշեց Դանիելյանը:\nՆրա խոսքով՝ Մարտունիում ջրի մատակարարումը իրականացվում է նորմալ, գազը՝ մասնակի, մոտ 30 տոկոսով, իսկ հոսանք չկա:\n"
}