{
    "title": "Այսօր կհրապարակվի 60 քաղաքացիական զոհերի վերաբերյալ ամփոփ զեկույց․ Արտակ Բեգլարյան",
    "text": "Այսօր կհրապարակվի քաղաքացիական զոհերի վերաբերյալ ամփոփ զեկույց։ Մեր արձանագրմամբ՝ 60 քաղաքացիական զոհ կա, որից 39 պատերազմական գործողությունների ընթացքում ուղիղ թիրախավորման հետեւանքով՝ հեռահար հարվածների հետեւանքով, եւ 21-ը ադրբեջանական կողմի վերահսկողության տակ կամ գերեվարված քաղաքացիների սպանության դեպքերն են։ Ամփոփ ասուլիսի ժամանակ այս մասին հայտնեց Արցախի ՄԻՊ Արտակ Բեգլարյանը։ Նա նշեց, որ զոհերի մեծամասնության մարմիններն առկա են, սակայն սա նախնական թիվ է, քանի որ տարբեր տվյալներ ունեն, բայց ճշտված, չհաստատված վկայություններ այլ զոհերի վերաբերյալ, դրա համար հրապարակվելու է ճշգրտված թիվը։\nԲեգլարյանը նաեւ հայտնեց, որ այս պահի դրությամբ մոտավոր 40 անհետ կորած ու բռնի անհետացած՝ պատերազմից հետո կորած անձ կա։ Նրանցից մի մասը տարբեր տեղեկություններով բարձր հավանականությամբ էլի սպանվել է, մի մասով հստակ ապացույցներ ունենք, որ գերեվարված են, ադրբեջանական բանտում են, մի մասն էլ անհետ կորած է։\n"
}