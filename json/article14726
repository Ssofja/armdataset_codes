{
    "title": "Թուրքիան և Հունաստանը Միջերկրական ծովում միաժամանակ զորավարժություններ կանցկացնեն |ermenihaber.am|",
    "text": "ermenihaber.am։ Թուրքիան և Հունաստանը գրեթե միաժամանակ հայտարարել են նույն օրը նույն ժամանակահատվածում նույն ծովային տարածքում զորավարժություններ անցկացնելու մասին։\nԶորավաժությունները կանցկացվեն սեպտեմբերի 4-ին՝ ժամը 10։00-ից 03։00-ն ընկած ժամանակահատվածում, Միջերկրական ծովի արևելյան հատվածում։\nԵրկու երկրների նավատորմերի կողմից միաժամանակ անցկացվելիք զորավարժությունները հնարավոր բախումների մտավախություն են առաջացրել։\nԹուրքիայի և Հունաստանի միջև հարաբերությունները վերջին շրջանում հատկապես լարված են՝ Կիպրոսի ափամերձ ջրերում Թուրքիայի կողմից անցկացվող բնական գազի և նավթի որոնողական աշխատանքների պատճառով, որոնք, ըստ հունական կողմի պնդման, չարտոնված ու ապօրինի են։\n"
}