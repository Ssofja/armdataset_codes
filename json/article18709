{
    "title": "Ոստիկանության պարզաբանումը ոստիկանության զորքերի հրամանատարի տեղակալի պաշտոնավարման դադարեցման վերաբերյալ",
    "text": "ՀՀ ոստիկանությունը պարզաբանում է ներկայացրել ոստիկանության զորքերի հրամանատարի տեղակալ Սամվել Հակոբյանի պաշտոնավարման դադարեցման վերաբերյալ:\n«Այսօր հանրահավաքում հայտարարվել է, որ ծառայությունից ազատվելու զեկուցագիր է ներկայացրել Ոստիկանության զորքերի հրամանատարի տեղակալ Սամվել Հակոբյանը:\nՈստիկանությունից պարզաբանում են՝ այդ քայլի պատճառները, որոնք ներկայացվել են հանրությանը, չեն համապատասխանում իրականությանը։\nՍամվել Հակոբյանը պաշտոնավարումը դադարեցրել է ծառայողական հարաբերություններում ծագած խնդիրների պատճառով»,- նշված է ոստիկանության պարզաբանման մեջ։\nՀիշեցնենք, որ Սամվել Հակոբյանը այսօր հայտարարություն է տարածել, թե «այս օրերին փորձ է արվում ոստիկանությանը և, մասնավորապես, ոստիկանության զորքերին ներքաշել քաղաքական գործընթացների մեջ, ժողովրդի հետ երկխոսության ընթացքում ոստիկանությանն օգտագործել որպես մահակ և լուծել նեղ անձնական ու քաղաքական խնդիրներ»\n"
}