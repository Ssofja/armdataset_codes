{
    "title": "Դիզվառելիքի գործով Բարսեղ Բեգլարյանն ու Սերգո Կարապետյանը առերեսվել են |armtimes.com|",
    "text": "armtimes.com: «Ֆլեշ» ընկերության սեփականատեր Բարսեղ Բեգլարյանը եւ գյուղատնտեսության նախկին նախարար Սերգո Կարապետյանը դիզվառելիքի գործով նախաքննության փուլում առերեսվել են:\nԱյս մասին դատարանում ասաց Բեգլարյանի պաշտպան Նիկոլայ Հակոբյանը՝ նշելով, որ Կարապետյանը պնդել է իր ցուցմունքը, իսկ Բեգլարյանը՝ հերքել: Թե կոնկրետ ինչ դրվագով է եղել առերեսումը, պաշտպանը չմանրամասնեց՝ նշելով, որ մամուլում հրապարակվածին ավելացնելու ոչինչ չունի:\nՀՀ Քրեական դատավարության օրենսգրքի 216 հոդվածով՝ քննիչը պարտավոր է կատարել առերեսում, եթե էական հակասություններ կան մեղադրյալի եւ մեկ այլ անձի ցուցմունքներում:\nԻ պատասխան հարցին՝ Բեգլարյանի դեմ քրեական գործում ցուցմունք կա՞, Հակոբյանը նշեց. «Դժվար է գնահատել դեմ կամ կողմ, ամեն դեպքում, կան որոշակի ցուցմունքներ, որոնց վրա հենվում է մեղադրանքի կողմը, բայց դրանից բացի, ըստ մեզ՝ նաեւ որակումն է սխալ»:\nՀարցին՝ խոսքը Սերգո Կարապետյանի ցուցմունքի մասի՞ն է, պաշտպանը պատասխանեց. «Այո, բացառապես նրա, բայց իմ դիրքորոշումը միանշանակ է. մեղադրանքն անհիմն է, հափշտակություն, իմ համոզմամբ, գոյություն չունի, մնացածը դատարանում կներկայացնենք»:\nՇարունակությունը՝ armtimes.com-ում\n"
}