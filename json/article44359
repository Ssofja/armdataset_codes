{
    "title": "ԱՀԿ-ն նախազգուշացնում է կորոնավիրուսի նոր ալիքի ռիսկի մասին`մեկուսացման վաղաժամկետ չեղարկման դեպքում․ Интерфакс |aysor.am|",
    "text": "aysor.am: Կորոնավիրուսով վարակի տարածման հետ կապված բնակչության համար սահմանափակումների չեղարկումը չպետք է անտեղի հապճեպ լինի: Ինչպես նախազգուշացրել է Առողջապահության համաշխարհային կազմակերպությունը (ԱՀԿ), որին մեջբերում է BBC-ն, դա կարող է հանգեցնել վարակի նոր ալիքի և զոհերի թվի աճի:\nԱՀԿ ղեկավար Թեդրոս Ադանոմ Գեբրեյեսուսը պնդում է, որ սահմանափակումները վերացնելու հարցի շուրջ չպետք է շտապել՝ չնայած նման արգելքների բացասական տնտեսական ազդեցությանը: Նա հաստատել է, որ որոշ երկրներում նկատվում է դեպքերի թվի աճի տեմպերի դանդաղում:\nԳեբրեյեսուսը նշել է, որ որոշ երկրներում առաջընթաց է նկատվում, բայց որոշ դեպքերում իրավիճակը սկսել է կտրուկ վատթարանալ:\nԱյսպիսով, Աֆրիկայում վիրուսը հասել է գյուղական վայրեր, որտեղ ամենաբարդ իրավիճակն է սպասվում՝ հաշվի առնելով առողջապահական համակարգի հետ կապված խնդիրները:\n"
}