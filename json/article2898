{
    "title": "Բելառուսի իրավապահները Սվետլանա Տիխանովսկայայի հանդեպ միջազգային հետախուզում են հայտարարել\r\n |azatutyun.am|",
    "text": "azatutyun.am: Բելառուսի քննչական կոմիտեն միջազգային հետախուզում է հայտարարել Սվետլանա Տիխանովսկայայի հանդեպ, պատճառաբանելով, որ նրա կոչերը վտանգում են ազգային անվտանգությունը։\nՀոկտեմբերի սկզբին նրա նկատմամբ հետախուզում էր հայտարարել Ռուսաստանի ներքին գործերի նախարարությունը։\nՕգոստոսի 9-ին Բելառուսի նախագահական ընտրություններում Սվետլանա Տիխանովսկայան Ալեքսանդր Լուկաշենկոյի հիմնական մրցակիցն էր։ Ընտրություններից հետո, անվտանգության նկատառումներից ելնելով, նա հեռացել է Լիտվա։ Պաշտոնական տվյալներով` կրկին նախագահ է ընտրվել Բելառուսը ավելի քան քառորդ դար ղեկավարած Լուկաշենկոն, բայց այս անգամ նրա իշխանության դեմ բողոքի բազմամարդ ցույցերը մինչև հիմա չեն դադարում։\n"
}