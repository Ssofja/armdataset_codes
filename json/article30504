{
    "title": "Հրադադարի ռեժիմի խախտումից հետո իրավիճակը Լեռնային Ղարաբաղում կարգավորվել է. ՌԴ խաղաղապահ ուժերի զորակազմի հրամանատար |tert.am|",
    "text": "tert.am: Ռուս խաղաղապահները շաբաթ կասեցրել են հրադադարի ռեժիմի խախտումը Լեռնային Ղարաբաղում, այսօր իրավիճակը տարածաշրջանում կարգավորվել է:\nԻնչպես փոխանցում է ТАСС գործակալությունը, այս մասին լրագրողներին հայտնել է Լեռնային Ղարաբաղում ՌԴ խաղաղապահ ուժերի զորակազմի հրամանատար, գեներալ-լեյտենանտ Ռուստամ Մուրադովը:\n«Դեկտեմբերի 11-ին Հադրութի շրջանի Խծաբերդ և Հին Թաղեր բնակավայրերի շրջակայքում հրադադարի ռեժիմի խախտում է տեղի ունեցել, որը կասեցվել է ռուս խաղաղապահ զորակազմի գործողությունների արդյունքում»,- նշել է Մուրադովը:  \n«Ռուս խաղաղապահներն իրավիճակի մշտական վերահսկողություն են իրականացնում և ապահովում են փոխգործակցությունը հայկական և ադրբեջանական կողմերի հետ»,- հավելել է գեներալ-լեյտենանտը:\n"
}