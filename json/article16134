{
    "title": "Եվրամիությունը Ռուսաստանի դեմ ոլորտային տնտեսական պատժամիջոցները կերկարաձգի մինչև հունվարի 31-ը |azatutyun.am|",
    "text": "azatutyun.am:  Եվրամիության 27 երկրների արտգործնախարարները այսօր Բրյուսելում կայանալիք նիստում պաշտոնական որոշում կկայացնեն Ռուսաստանի դեմ ոլորտային տնտեսական պատժամիջոցները մինչև հունվարի 31-ը երկարաձգելու մասին, ՏԱՍՍ-ին հայտնել են եվրոպական արտաքին քաղաքական ծառայությունից:\n«Արտաքին գործերի նախարարների մակարդակով ԵՄ խորհուրդը երկուշաբթի օրը որոշում կկայացնի Ռուսաստանի դեմ սահմանված ոլորտային պատժամիջոցները երկարացնելու մասին, որոնք սահմանվել էին Ուկրաինայում ստեղծված իրավիճակի կապակցությամբ վեց ամսով: Որոշումը կկայացվի առանց քննարկման», - ասել է աղբյուրը:\nՍահմանափակումները երկարաձգելու որոշումը հաստատվել է հունիսի 24-ին Բրյուսելում կայացած գագաթնաժողովում:\nԵվրամիության տնտեսական պատժամիջոցները երկարաձգվում են տարեկան երկու անգամ` հուլիսին և հունվարին:\n2014 թվականին Եվրամիությունը պատժամիջոցներ կիրառեց Ռուսաստանի դեմ` կապված Ղրիմի հետ: Պատժամիջոցները բազմիցս ընդլայնվել և երկարաձգվել են: Կասեցվեցին բանակցությունները առանց վիզայի ռեժիմի և համագործակցության մասին նոր հիմնական համաձայնագրի հետ կապված, Ռուսաստանի մի շարք պաշտոնյաների համար Միության երկրներ մուտքի արգելք մտցվեց, նրանց ակտիվները սառեցվեցին: Հայտարարվեց նաև առևտրի, ֆինանսական և ռազմական սահմանափակումների մասին:\nԻ պատասխան՝ Ռուսաստանը արգելք սահմանեց Եվրամիությունից մի շարք պարենային ապրանքների ներմուծման վրա:\n"
}