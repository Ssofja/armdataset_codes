{
    "title": "Մայրաքաղաքի վարչական շրջաններում տեսչական ստուգայցերը շարունակվում են",
    "text": "Մայրաքաղաքի վարչական շրջաններում տեսչական ստուգայցերը շարունակվում են։\nՀակահամաճարակային անվտանգության նորմերի պահպանման նկատմամբ վերահսկողական աշխատանքներն ուժեղացված ռեժիմով այսօր ընթացել են Նոր Նորքի 5-րդ եւ 8-րդ զանգվածներում եւ Կենտրոնու։ Դիտարկվել է շուրջ 3 տասնյակ տնտեսավարող՝ դեղատներ, գեղեցկության սրահներ, մանրածախ առևտրի կետեր:\nՏրվել են խախտումների անհապաղ վերացման ցուցումներ։ Նկատվել են աշխատողի կողմից դիմակ չկրելու կամ պատշաճ չկրելու դեպքեր։\nԱԱՏՄ մասնագիտական խմբերը տնտեսավարողների ուշադրությունը հրավիրում են համաճարակի կանխարգելման մի քանի նորմի վրա, մասնավորապես,\n• Գրանցամատյանները պետք է լինեն լրացված ըստ նոր ձևաչափի:• Աշխատողի և այցելուի միջև պետք է պահպանվի առնվազն 1,5 մետր սոցիալական հեռավորություն:• Ապահովվում է այցելուների ջերմաչափումը հեռահար ջերմաչափով:• Պետք է ապահովվեն ձեռքերի լվացման հնարավորություններ՝ հոսող տաք և սառը ջրով, արմնկային, ոտնակային կամ զգայական կառավարման ծորակներով, օճառով:• Պետք է ապահովվի գրասենյակային տարածքի և/կամ առանձին սենյակների բնական օդափոխությունը 2 ժամը մեկ պարբերականությամբ:• Գործատուն պետք է ապահովի աշխատողներին ձեռքերի 60-80%-ոց ալկոհոլի հիմքով ախտահանիչներով։\nՆորմերն ըստ ոլորտների սահմանված են ՀՀ առողջապահության նախարարի 17-ն հրամանով։\n"
}