{
    "title": "Կանանց ֆուտբոլի թիմը վերստեղծումից հետո առաջին անգամ ՖԻՖԱ-ի դասակարգման աղյուսակում է |armenpress.am|",
    "text": "armenpress.am: Հայաստանի ֆուտբոլի կանանց ազգային թիմը վերստեղծումից հետո նորից ընդգրկվել է ՖԻՖԱ-ի դասակարգման աղյուսակում:\nՎարկանիշային նոր աղյուսակում կանանց ընտրանին 126-րդ տեղում է: Վերստեղծումից հետո հավաքականն անցկացրել է երկու ընկերական հանդիպում, որոնցից մեկում պարտվել է, մյուսն ավարտվել է ոչ-ոքի:\nԿանանց հավաքականն ամռանը ևս հավաք և ընկերական հանդիպումներ կունենա:\n"
}