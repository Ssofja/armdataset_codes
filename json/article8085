{
    "title": "ԵԱՀԿ գործող նախագահ ողջունել է  Ռուսաստանի դերը Մոսկվայում Հայաստանի և Ադրբեջանի արտգործնախարարների միջև խորհրդակցություններ կազմակերպելու հարցում",
    "text": "ԵԱՀԿ գործող նախագահ, Ալբանիայի վարչապետ Էդի Ռաման ողջունել է  Ռուսաստանի դերը Մոսկվայում Հայաստանի և Ադրբեջանի արտգործնախարարների միջև խորհրդակցություններ կազմակերպելու հարցում, ինչը հանգեցրել է Լեռնային Ղարաբաղում հրադադար հաստատելու մասին համաձայնության: Այս մասին հայտնում է ԵՍՀԿ մամուլի ծառայությունը, փոխանցում է ТАСС-ը։\nԻնչպես նշված է հայտարարության մեջ, ԵԱՀԿ նախագահը շեշտել է գերիների, կալանավորվածների և մարտերի ընթացքում սպանվածների մարմինների փոխանակման համար հումանիտար հրադադար հայտարարելու մասին համաձայնության կարևորությունը։\n«Այս իրադարձությունը տեղի ունեցավ ի պատասխան Ռուսաստանի նախագահ Վլադիմիր Պուտինի կոչին և համաձայն Ադրբեջանի նախագահ Իլհամ Ալիևի և ՀՀ վարչապետ Նիկոլ Փաշինյանի հետ եղած պայմանավորվածության»- փոխանցում է ԵԱՀԿ մամուլի ծառայությունը:\nՌաման ողջունել է Ռուսաստանի դերը բանակցությունների հրավիրման գործընթացում, որոնք անցկացվել են ԵԱՀԿ Մինսկի խմբի համանախագահների և գործող նախագահի անձնական ներկայացուցիչ Անջեյ Կասպշիկի ներկայությամբ։\nՌաման ընդգծել է, որ ԵԱՀԿ Մինսկի խմբի համանախագահները և ԵԱՀԿ նախագահի անձնական ներկայացուցիչը կապի մեջ են կողմերի հետ և պատրաստ են ապահովել, որ բոլոր ջանքերը ուղղված լինեն հակամարտության խաղաղ, բանակցային լուծմանը:\n"
}