{
    "title": "«ՏաԹևեր» ճոպանուղուց տարահանվել է չորս տասնյակից ավելի քաղաքացի",
    "text": "ՀՀ ԱԻՆ փրկարարները և «ՏաԹևեր» ճոպանուղու աշխատակիցների հետ կայծակի պատճառով կանգ առած ճոպանողուց տարահանել են 42 քաղաքացու։ Այս մասին տեղեկացրին ՀՀ արտակարգ իրավիճակների նախարարության տեղեկատվության և հասարակայնության հետ կապերի վարչությունից։\nԸստ աղբյուրի՝ օգոստոսի 8-ին, ժամը 15։58-ին Վայոց ձորի մարզային ճգնաժամային կառավարման կենտրոն ահազանգ է ստացվել, որ Սյունիքի մարզի Հալիձոր գյուղում գտնվող «ՏաԹևեր» ճոպանուղու խափանման հետևանքով երկու օդախուց արգելափակվել է բարձրության վրա։\nԴեպքի վայր է մեկնել ԱԻՆ ՓԾ մարզային փրկարարական վարչության հրշեջ-փրկարարական ջոկատի մեկ մարտական հաշվարկ։\nՀՀ ԱԻՆ-ից տեղեկացնում են, որ փրկարարները ճոպանուղու աշխատակիցների հետ համատեղ տարահանել են 42 քաղաքացու։\n«ՏաԹևեր» ճոպանուղուց էլ տեղեկացնում են, որ օգոստոսի 8-ին, ժամը 15։40 կայծակի հետևանքով և անվտանգությունից ելնելով, ճոպանուղին կանգ է առել ընթաքի ժամանակ։\n«Այդ պահին ճոպանուղու երկու խցիկներում եղել են 41 ուղևոր և 2 ուղեցկող։ Արդեն ժամը 18։45-ի դրությամբ բոլոր ուղևորները բարեհաջող տարհանվել են ճոպանուղու աշխատակիցների կողմից»,- ասվում է հաղորդագրության մեջ։\n"
}