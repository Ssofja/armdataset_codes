{
    "title": "Սուբվենցիայի հայտերի գնահատման միջգերատեսչական հանձնաժողովը հաստատել է Արագածոտնից ներկայացված 7 ծրագիր",
    "text": "ՀՀ համայնքների տնտեսական և սոցիալական ենթակառուցվածքների զարգացմանն ուղղված 2020 թվականի սուբվենցիայի հայտերի գնահատման միջգերատեսչական հանձնաժողովի հավանությանն է արժանացել ՀՀ Արագածոտնի մարզից ներկայացված 7 սուբվենցիոն ծրագիր:\n1.Արտաշավան համայնքի խմելու ջրի ջրագծի վերանորոգման աշխատանքներ2.Կարբի համայնքի խմելու ջրի ջրագծի հիմնանորոգման, քայքայված հատվածների փոխարինման աշխատանքներ3.Ներքին Բազմաբերդ համայնքի խմելաջրի 300խմ տարողության ՕԿՋ-ի և խմելու ջրի ներքին ցանցի վերանորոգում4.Կաթնաղբյուր համայնքի գազաֆիկացման աշխատանքներ5.Կարբի համայնքի կենտրոնական այգու բարեկարգում, խաղահրապարակի կառուցում6.Կարբի համայնքի կարիքների համար հատուկ տեխնիկայի ձեռքբերում7.Թաթուլ համայնքի ոռոգման ներքին ցանցի վերանորոգում\nԻնչպես տեղեկացնում է Արագածոտնի մարզպետարանի լրատվական ծառայությունը՝ մարզի համայնքների կողմից ներկայացված մյուս ծրագրային հայտերի մասին տեղեկատվություն կտրամադրվի հանձնաժողովի նիստերում քննարկվելուց և հաստատվելուց հետո: \nՆշվում է, որ սուբվենցիոն ծրագրերի շրջանակներում համայնքային նշանակության խնդիրները լուծելու մասին որոշումը կայացվել է տվյալ համայնքի ավագանու կողմից՝ հաշվի առնելով բնակիչների կարծիքը և խնդիրների առաջնահերթությունը:\nՍուբվենցիոն ծրագրերն իրականացվում են ՀՀ կառավարության և տվյալ համայնքի համաֆինանսավորմամբ՝ ՀՀ տարածքային կառավարման և ենթակառուցվածքների նախարարության և Արագածոտնի մարզպետարանի հետ համատեղ:\n"
}