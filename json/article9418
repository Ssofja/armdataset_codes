{
    "title": "Դատարանը մերժել է «Էրեբունի պլազա» ներխուժած երիտասարդի կալանավորման որոշման դեմ վերաքննիչ բողոքը |armtimes.com|",
    "text": "armtimes.com: «Էրեբունի պլազա» բիզնես կենտրոն ներխուժած եւ կրակոցներ արձակած 32-ամյա Արթուր Թորոսյանի նկատմամբ ընտրված խափանման միջոց կալանավորումը չի փոփոխվի:\nՆրա պաշտպան Էդուարդ Աղաջանյանը տեղեկացրեց, որ Վերաքննիչ դատարանի որոշմամբ մերժվել է կալանավորման որոշման դեմ իր բողոքը:\nՀարցին՝ Վճռաբեկ բողոք ներկայացվե՞լ է, պաշտպանը բացասական պատասխան տվեց՝ նշելով, որ սպասում է նշանակված դատահոգեբուժական փորձաքննության արդյունքներին. դրանց վերաբերյալ նա դեռեւս տեղեկություն չունի:\nՀունվարի 23-ին Արթուր Թորոսյանը ներխուժել էր «Էրեբունի պլազա» եւ կրակոցներ արձակել: Նրա հետ բանակցություններ էր վարել անձամբ ՀՀ ոստիկանապետի պաշտոնակատար Արման Սարգսյանը, ինչի արդյունքում նա հանձնել էր զենքը, ապա՝ վնասազերծվել: \n"
}