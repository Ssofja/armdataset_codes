{
    "title": "Խոսրով Հարությունյանը Ոստիկանության բաժնից ազատ արձակվեց․ փաստաբան",
    "text": "ՀՀ նախկին վարչապետ Խոսրով Հարությունյանը Ոստիկանության բաժնից ազատ արձակվեց։ Այս մասին տեղեկացրեց Հարությունյանի փաստաբան Դավիթ Ավագյանը։\n«Խոսրով Հարությունյանն այսօր Ազատության հրապարակում ներկա է գտնվել հավաքի։ Այդ հավաքի ընթացքում մեկ անձ սադրել է, իրեն անպարկեշտ է պահել, հայհոյանքներ էր հնչեցրել։ Խոսրով Հարությունյանն էլ փորձել է հանդարտեցնել, նա հրել է Հարությունյանին։ Միջադեպը հանդարտեցրել են ոստիկանները եւ բերման ենթարկել»,- պատմեց փաստաբանը։\nՆա նշեց, որ այս պահին ոստիկանության բաժնում Հարությունյանի հետ են զրուցում ՀՀ ՄԻՊ-ի աշխատակիցները։\n"
}