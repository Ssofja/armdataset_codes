{
    "title": "Ոստիկանապետի հրամանով աշխատանքից ազատվել է ոստիկանության Գեղարքունիքի մարզային վարչության պետը |armtimes.com|",
    "text": "armtimes.com: ՀՀ ոստիկանապետ Արման Սարգսյանի՝ մայիսի 2-ի հրամանով աշխատանքից ազատվել է ոստիկանության Գեղարքունիքի մարզային վարչության պետ Գեւորգ Հակոբյանը:\nԱյս մասին հարցին ի պատասխան՝ տեղեկացրեց ՀՀ ոստիկանության հասարակայնության հետ կապի եւ լրատվության վարչության պետի տեղակալ Էդգար Ջանոյանը:\nՅարցին՝ ազատումը կապ ունի՞ Գավառում վերջերս տեղի ունեցած միջադեպերի հետ, Ջանոյանը պատասխանեց. «Ոստիկանությունում մշտապես իրականացվում են կադրային փոփոխություններ»: Հարցին՝ այլ ազատումներ կա՞ն, թե՞ ոչ, Ջանոյանը պատասխանեց, որ այս պահին առկա տեղեկությունն այսքանն է:\nԳեւորգ Հակոբյանն այդ պաշտոնին էր 2019 թվականի նոյեմբերի 12-ից:\nԱպրիլի 28-ին Գավառի Ազատության պողոտայում հնչել էին կրակոցներ, ինչի հետեւանքով սպանվել էր 2, վիրավորվել՝ 4 հոգի: Վիրավորներից 2-ը տեղափոխվել էին Գավառի, 2-ը՝ Երեւանի հիվանդանոցներ: Դրանից հետո, սակայն, իրավիճակը չէր հանդարտվել, եւ մարզի բնակիչները, մարզպետի խոսքով՝ մոտ 500 հոգի, շտապել էին հիվանդանոց՝ վիրավորների հետ սպանվածների համար հաշվեհարդար տեսնելու:\nՇարունակությունը՝ armtimes.com-ում\n"
}