{
    "title": "ՄԱԿ-ն այս պահին Աֆղանստանից անձնակազմի տարհանում չի իրականացնում |armenpress.am|",
    "text": "armenpress.am: Միավորված ազգերի կազմակերպությունը թարմացնում է Աֆղանստանում արտակարգ իրադրության հնարավոր պայմաններում գործողությունների իր ծրագիրը, սակայն այս պահին այդ երկրում աշխատող անձնակազմի տարհանում չի իրականացվում: Այս մասին ճեպազրույցում հայտարարել է ՄԱԿ-ի գլխավոր քարտուղարի պաշտոնական ներկայացուցիչ Ստեֆան Դյուժարիկը:\n«Արտակարգ դրության դեպքում գործողությունների ծրագիրը թարմացվում է և դիտարկվում մեր բոլոր աշխատակիցների անվտանգության ապահովման շրջանակում: Միևնույն ժամանակ մենք հասցնում ենք այնքան օգնություն, որքան հնարավոր է: Տարհանում չկա: Այս պահին Աֆղանստանում մենք ունենք շուրջ 3 հազար տեղացի գործընկեր, մոտ 300 մարդ էլ միջազգային անձնակազմի անդամ»,- ՏԱՍՍ-ի փոխանցմամբ՝ նշել է նա:\n"
}