{
    "title": "Լավրովը սիրիական հակամարտության մեկնարկից ի վեր առաջին անգամ ժամանել է Դամասկոս |azatutyun.am|",
    "text": "azatutyun.am: Ռուսաստանի արտգործնախարար Սերգեյ Լավրովը երկուշաբթի օրը ժամանել է Դամասկոս, որտեղ հանդիպում է ունեցել Սիրիայի նախագահ Բաշար Ասադի հետ, նախատեսված է նաև հանդիպում երկրի դիվանագիտական գերատեսչության ղեկավար Վալիդ Մուալլեմի հետ:\nՍա Լավրովի առաջին այցն է դաշնակից Սիրիա՝ 2012 թվականից ի վեր։\nԱյսօր ավելի վաղ Բաշար Ասադը հանդիպել էր Ռուսաստանի փոխվարչապետ Յուրի Բորիսովի հետ, նրանք քննարկել են երկկողմ համագործակցությունը քաղաքական և տնտեսական ոլորտներում:\nՌուսաստանը Սիրիայում ռազմական գործողություններ է իրականացնում 2015 թվականից: 9-րդ տարին շարունակվող սիրիական հակամարտությունում Մոսկվան ռազմական աջակցություն է ցուցաբերում իր դաշնակից Բաշար Ասադի զորքին:\n"
}