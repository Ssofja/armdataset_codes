{
    "title": "Ապրիլյանի քննիչ հանձնաժողովի նիստը մեկնարկեց. Արշակ Կարապետյանը 2-րդ անգամ է  հրավիրվել Ազգային ժողով |armtimes.com|",
    "text": "armtimes.com: Ազգային ժողովում մեկնարկեց Ապրիլյան պատերազմի հանգամանքներն ուսումնասիրող քննիչ հանձնաժողովի հերթական նիստը:\nԱյսօրվա հրավիրյալը ՀՀ զինված ուժերի գլխավոր շտաբի հետախուզության վարչության նախկին պետ Արշակ Կարապետյանն է:\nԱրշակ Կարապետյանը այս հանձնաժողովի նիստին երկրորդ անգամ է մասնակցում: 2019 թվականի հոկտեմբերին նա մեկ անգամ արդեն պատասխանել է հանձնաժողովի անդամների հարցերին:\nԿարապետյանը հեղափոխությունից հետո զբաղեցնում է ՀՀ վարչապետի խորհրդականի պաշտոնը:\nԹե ինչու է անհրաժեշտություն առաջացել նրան երկրորդ անգամ հրավիրել հանձնաժողովի նիստին, հավանաբար հանձնաժողովի նախագահ Անդրանիկ Քոչարյանը կպարզաբանի նիստից հետո:\n"
}