{
    "title": "Հալեպի բնակելի թաղամասերից մեկում տեղի է ունեցել հրթիռակոծություն. կան զոհեր և վիրավորներ |tert.am|",
    "text": "tert.am: Սիրիայի Հալեպ քաղաքում ակաբեկիչները հրթիռակոծության են ենթարկել բնակելի թաղամաս, ինչի հետևանքով 7 մարդ է մահացել, 18 խաղաղ բնակիչ վիրավորվել է: Տվյալները հաղորդել են քաղաքի կենտրոնական հիվանդանոցից:\nԻնչպես նշվում է, հրթիռներ են արձակվել Սուկարի թաղամասի ուղղությամբ, ինչի հետևանքով հատկապես տուժել է քաղաքային շուկան: Զոհերի թվում կա մեկ երեխա և 4 կին:\nՀիվանդանոցի աշխատակցի խոսքով՝ բուժհաստատություն 18 մարդ է տեղափոխվել, որոնցից 3-ը՝ ծանր վիճակում:\nՍիրիական բանակն ավելի վաղ հայտարարել էր, որ Հալեպ նահանգի արևմտյան շրջանում գործող ահաբեկիչները պարբերաբար կրակ են բացում Հալեպի խիտ բնակեցված թաղամասերում, ինչն էլ հանգեցրել է տասնյակ զոհերի, որոնց թվում մեծ մաս են կազմում կանայք և երեխաները:\n"
}