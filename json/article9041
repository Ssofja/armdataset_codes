{
    "title": "Այս պահին, ունենք շատ հետամնաց գյուղատնտեսություն. 40–50 տարի հետ ենք աշխարհի լավագույն երկրներից. Արտակ Քամալյան |news.am|",
    "text": "news.am: «Իմ քայլը հանուն Գեղարքունիքի մարզի» բիզնես համաժողովի ժամանակ գյուղատնտեսության փոխնախարար Արտակ Քամալյանը նշեց.\n«Այսօր մենք 40–50 տարի հետ ենք աշխարհի լավագույն երկրներից, որտեղ կա գյուղատնտեսություն: Մենք հստակ հասկանում ենք, թե ինչ պետք է անենք, որ գոնե 7 տարի հետո ընկնենք 21–րդ դար։ Մենք այդ երկրներին չեն հասնելու, նրանք տեղում չեն մնալու, բայց 50 տարին կիջացնենք 10–15 տարվա»,– ասաց փոխնախարարը, նշելով, որ այդ գործում պետք է գտնել այնպիսի գործարարներ, ովքեր կարող են հողային ռեսուրսը, կապիտալը և մարդկային ռեսուրսը միավորել և ստանալ մրցունակ արդյունք։\n«Մենք արդյունքի չենք հասնի, եթե մրցունակ գյուղսննդամթերք չստանանք»,– ընդգծեց Արտակ Քամալյանը, հիշեցնելով, որ հողը վարում են այնպիսի տրակտորով, որը իր քաշի չափ «սայլարկա է ուտում». Այս պարագայում մրցունակ գյուղմթերքի մասին խոսք գնալ չի կարող։\n"
}