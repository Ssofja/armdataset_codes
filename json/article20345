{
    "title": "Հրշեջները մարել են Արարատի մարզի Ուրցաձոր գյուղի մոտ խոտածածկ տարածքի հրդեհը",
    "text": " Արարատի մարզի Ուրցաձոր գյուղի մոտ  օգոստոսի 15-ին վերսկսվել են հրդեհաշիջման աշխատանքները։\nԴեպքի վայր են մեկնել ԱԻՆ փրկարար ծառայության մարզային փրկարարական վարչության օպերատիվ խումբը և հրշեջ-փրկարարական ջոկատից հինգ մարտական հաշվարկ։\nԸստ աղբյուրի՝ մոտ 15 հա խոտածածկ տարածքում առկա են եղել ծխացող օջախներ։\nՀրդեհը մեկուսացվել է ժամը՝ 11։00-ին, մարվել՝ 12։52-ին։\n ՀՀ ԱԻՆ-ը հիշեցնում է. «Օգոստոսի 14-ին, ժամը 14։59-ին Արարատի մարզային ճգնաժամային կառավարման կենտրոն ահազանգ էր ստացվել, որ Ուրցաձոր գյուղի մոտ այրվում է բուսածածկ տարածք։\nԴեպքի վայր է մեկնել ԱԻՆ ՓԾ մարզային փրկարարական վարչության հրշեջ-փրկարարական ջոկատից երկու մարտական հաշվարկ։\nՀայտարարվել է հրդեհի բարդության Թիվ 2 կանչ․ դեպքի վայր են մեկնել ԱԻՆ ՓԾ Երևան քաղաքի հրշեջ-փրկարարական ջոկատներից երեք մարտական հաշվարկ, մարզային փրկարարական վարչության հրշեջ-փրկարարական ջոկատներից ևս երեք մարտական հաշվարկ և օպերատիվ խումբը։\nԸստ նախնական տվյալների՝ այրվում է մոտ 12-13 հա բուսածածկույթ։\nՀրդեհաշիջման աշխատանքներին մասնակցել են 60 հրշեջ-փրկարար և «Խոսրովի անտառ» պետական արգելոցի 26 աշխատակից։\nԺամը 22:15-ին մթության և եղանակային պայմանների վատթարացման պատճառով հրդեհաշիջման աշխատանքները ժամանակավորապես դադարեցվել են, սահմանվել է հերթապահություն․ հրդեհի ակտիվ օջախներ չկան»։\n"
}