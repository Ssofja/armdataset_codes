{
    "title": "Նոր կորոնավիրուսից մահացածների թիվը հասավ 41-ի |azatutyun.am|",
    "text": "azatutyun.am: Անցած մեկ օրում նոր կորոնովիրուսից մահացածների թիվը 26-ից հասել է 41-ի, վարակվածներինը՝ 1300-ի: Ըստ լրատվամիջոցների, մահացածների թվում է մի բժիշկ Չինաստանի Ուհան քաղաքում, որտեղից էլ սկիզբ է առել համաճարակը:\nՆոր վիրուսը նաև աշխարհագրությունն է ընդլայնել՝ հիվանդացության դեպքեր են արձանագրվել նաև Ավստրալիայում, Մալայզիայում, Ֆրանսիայում իշխանությունները հաղորդում են ախտահարված երրորդ հիվանդի մասին:\nԱվելի վաղ վարակի դեպքեր էին հայտնաբերվել Միացյալ Նահանգներում, Ճապոնիայում, Հարավային Կորեայում, Թայլանդում, Սինգապուրում, Նեպալում ու Վիետնամում:\nԱռողջապահության համաշխարհային կազմակերպությունը նշում է՝ մահացածների մեծ մասը տարեց մարդիկ են, որոնք մինչ այս վարակը ունեցել են առողջական այլ խնդիրներ:\n"
}