{
    "title": "Նիկոլ Փաշինյանի և Իլհամ Ալիևի հետ բանակցությունները բացառիկ կարևոր էին․ Պուտին |1lurer.am|",
    "text": "1lurer.am: ՌԴ նախագահ Վլադիմիր Պուտինը Հայաստանի, Ադրբեջանի ղեկավարների հետ հանդիպումից հետո հայտարարել է, որ Նիկոլ Փաշինյանի և Իլհամ Ալիևի հետ բանակցությունները բացառիկ կարևոր էին: \n«Հանգեցինք այն եզրակացության, որ Ղարաբաղի հարցով հհամաձայնության պայմանավորվածությունները պահպանվում են, լուրջ միջադեպեր չկան: Ղարաբաղում ռուսական խաղաղապահ զորախումբը կատարում էի իր պարտավորությունները:\nՍտորագրեցինք հայտարարություն, որն առնչվում է տարածաշրջանի զարգացմանը: Խոսքը տնտեսական կապերի կառուցմանը, ենթակառուցվածքային նախագծերի զարգացմանն ուղղված կոնկրետ քայլերի մասին է»,- ասել է Պուտինը:\nՆրա խոսքով՝ այսօր ստորագրված հայտարարության իրագործման համար կստեղծվի փոխվարչապետներից բաղկացած եռակողմ հանձնաժողով, որը կստեղծի փորձագիտական ենթախմբեր և կներկայացնի տարածաշրջանի տրանսպորտային ենթակառուցվածների և տնտեսական զարգացման նախագծեր:\n«Համոզված եմ, որ այդ պայմանավորվածությունների իրագործումն օգտակար կլինի հայ, ադրբեջանցի ժողովուրդների և տարածաշրջանի համար»,- հավելել է Պուտինը:\n"
}