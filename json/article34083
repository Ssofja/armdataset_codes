{
    "title": "Ավստրիան խստորեն դատապարտում է արտաքին կողմերի ներգրավվածությունը հակամարտությունում\r\n\r\n |armenpress.am|",
    "text": "armenpress.am: Ավստրիայի արտաքին գործերի նախարարությունը վերահաստատում է ԼՂ հակամարտության գոտում անհապաղ մարդասիրական հրադադարի իր կոչը, միևնույն ժամանակ դատապարտում արտաքին կողմերի ներգրավվածությունը ԼՂ հակամարտության մեջ: Այս մասին ասված է Ավստրիայի ԱԳՆ-ի «Թվիթեր»-ի միկրոբլոգում:\n«Ավստրիան վերահաստատում է Լեռնային Ղարաբաղի հակամարտությունում անհապաղ մարդասիրական հրադադարի իր կոչը: Քաղաքացիական բնակչությունը պետք է պաշտպանված լինի միջազգային պարտավորություններին համապատասխան: Մենք խստորեն դատապարտում ենք արտաքին կողմերի ներգրավվածությունը հակամարտության մեջ»,-ասված է հայտարարությունում:\n"
}