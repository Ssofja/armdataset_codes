{
    "title": "ԻԻՀ էներգետիկայի նախարարի գլխավոր խորհրդականը և ԻԻՀ-ում ՀՀ դեսպանը հանդիպում են ունեցել",
    "text": "ԻԻՀ էներգետիկայի նախարար Ռեզա Արդաքանիանի հանձնարարությամբ՝ նախարարի գլխավոր խորհրդական Մոհամադ Ալի Ֆարահնաքիանն այցելել է ԻԻՀ-ում ՀՀ դեսպանություն, որտեղ տեղի է ունեցել հանդիպում դեսպան Արտաշես Թումանյանի հետ: Այս մասին տեղեկացնում է Իրանում ՀՀ դեսպանությունը։\nՀանդիպման ընթացքում քննարկվել են 3-րդ բարձրավոլտ գծի շինարարության վերսկսման, «Սանիր» ընկերության շուրջ 100 աշխատակցի՝ Հայաստան գործուղման կազմակերպական խնդիրները:\nՆաև քննարկվել է առաջիկա շաբաթվա ընթացքում գազ/էլեկտրաէներգիա փոխանակման պայմանագրի նախագծի շուրջ նախնական բանակցությունների, ինչպես նաև փոխնախարարների մակարդակով էներգետիկ ոլորտի խնդիրների լուծմանն ուղղված տեսաժողովի անցկացման հարցը:\n"
}