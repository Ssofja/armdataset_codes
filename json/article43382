{
    "title": "Տեսչական մարմիններն իրականացրել են 61 104 ստուգում",
    "text": "Պարետի կողմից սահմանված նորմերի պահպանման  նպատակով օգոստոսի 2-ի դրությամբ իրականացվել է  61 104  ստուգում, որից միայն 208-ը՝ նշված օրը:\nԻնչպես տեղեկացրին ՀՀ կառավարությունից, բոլոր ստուգվողներին տրամադրվել են խորհրդատվություն և խախտումների անհապաղ վերացման պարտադիր կատարման ցուցումներ։\nՍտուգումներն իրականացնում են ՀՀ առողջապահական և աշխատանքի տեսչական մարմինը, ՀՀ սննդամթերքի անվտանգության տեսչական մարմինը, ՀՀ քաղաքաշինության, տեխնիկական և հրդեհային անվտանգության տեսչական մարմինը, ՀՀ կրթության տեսչական մարմինը և ՀՀ շուկայի վերահսկողության տեսչական մարմինը։\n"
}