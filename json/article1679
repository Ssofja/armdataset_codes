{
    "title": "Բուլղարիայի նախագահն արձակել Է խորհրդարանը եւ նշանակել նոր ընտրություններ |armenpress.am|",
    "text": "armenpress.am: Բուլղարիայի նախագահ Ռումեն Ռադեւն ստորագրել Է հրամանագիր Ժողովրդական ժողովի (խորհրդարանի) արձակման եւ հուլիսի 11-ին խորհրդարանական ընտրությունների անցկացման մասին: Մայիսի 11-ին այդ մասին հայտնել Է պետության ղեկավարի մամուլի ծառայությունը:\n«Նախագահ Ռումեն Ռադեւն իր հրամանագրով 2021 թվականի մայիսի 12-ին արձակում Է 45-րդ Ժողովրդական ժողովը: Պետության ղեկավարը նշանակում Է խորհրդարանական ընտրությունների անցկացում այս տարվա հուլիսի 11-ին»,- ասված Է հաղորդագրության մեջ: Բուլղարիայի նախագահը նաեւ Ստեֆան Յանեւին նշանակել Է երկրի տեխնիկական կառավարության ղեկավար, կառավարություն, որն աշխատանքի կանցնի մայիսի 12-ին, հաղորդել Է ՏԱՍՍ-ը:\n"
}