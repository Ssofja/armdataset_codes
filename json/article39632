{
    "title": "Թուրքական լիրայի փոխարժեքը կտրուկ անկում է արձանագրել\r\n |azatutyun.am|",
    "text": "azatutyun.am: Թուրքիայի ազգային տարադրամի՝ լիրայի փոխարժեքը այսօր կտրուկ անկում է արձանագրել։ «Կեսօրի դրությամբ ամերիկյան մեկ դոլարի դիմաց վճարում էին 7,97 լիրա», - հաղորդում է Bloomberg գործակալությունը։\nԱյսպիսով, թուրքական արտարժույթը ընդամենը մի քանի ժամում ավելի մեծ անկում է արձանագրել քան հոկտեմբերի 9-ին, երբ ազգային տարադրամի փոխարժեքը նվազել էր՝ հասնելով մեկ դոլարի դիմաց 7,89 լիրա ցուցանիշի։\nԼիրայի փոխարժեքի այսօրվա անկումը խթանել է Թուրքիայի Կենտրոնական բանկի վարչության որոշումը, որի համաձայն դրամատան հաշվարկային տոկոսադրույքը մնալու է անփոփոխ։\n"
}