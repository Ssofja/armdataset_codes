{
    "title": "Կառավարությունն առաջարկում է երկարացնել ներմուծվող ցեմենտի 1 տոննայի համար սահմանված 14 հազար դրամ պետտուրքի ժամկետը |aysor.am|",
    "text": "aysor.am: Խորհրդարանը քննարկում է ՀՀ ներմուծվող ցեմենտի 1 տոննայի համար սահմանված 14 000 դրամի պետական տուրքի վճարումը երկարաձգելու հարցը։ Վերջինիս համար ժամկետ էր սահմանված մինչև ապրիլի 1-ը։\n«Հուլիսից դեկտեմբեր ընկած ժամանկահատվածում Իրանից ներմուծվող ցեմենտի ծավալները որոշակիորեն նվազել են։ Մեկ տոննան 2018 թվականի մեկ ամսվա ընթացքում ներմուծվում էր 19. 2 հազար տոննա, 2019 թվականի հուլիս դեկտեմբերի ընթացքում մեկ ամսվա ընթացում՝ 16.8 հազար տոննա», - ԱԺ-ում Պետական տուրքի և հարակից օրենսդրական փաթեթներում փոփոխություն կատարելու հարցի քննարկման ժամանակ ասաց ՀՀ էկոնոմիկայի նախարարի տեղակալ Ավագ Ավանեսյանը։  \nՎերջինս ընդգծեց, որ հայկական ցեմենտի արտադրության ծավալը որոշակի անկում է ապրել, սակայն ներկայում գործում է երկու խոշոր ընկերություն, որոնցից մեկը ծավալների աճ է գրանցվել։\n«Նախագիծն առաջարկում է, որ այս պաշտպանական միջոցի ժամկետը երկարացվի մինչև դեկտեմբերի 31-ը», - ասաց փոխնախարարը։\n"
}