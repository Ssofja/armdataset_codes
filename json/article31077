{
    "title": "634 ընտրատեղամասում տեսախցիկներով վերահսկման ապահովումը պատշաճ կերպով իրականացված չէ․ «Վերելք» կուսակցությունը դիմել է ԿԸՀ-ին",
    "text": "«Վերելք» կուսակցությունը ԿԸՀ-ին դիմել է պաշտոնական գրությամբ։\n«Հարգելի պարոն Մուկուչյան,\nՕգտվելով ՀՀ ԱԺ 2021 թ․-ի հունիսի 20-ի արտահերթ ընտրությունների ընթացքը տեսախցիկներով վերահսկման համար նախատեսված ծրագրից՝ «Վերելք» կուսացկությունը վեր է հանել տեղամասի տեսանելիության ապահովման վերաբերյալ խախտումներ։\nՀամաձայն ԿԸՀ հրապարակած ընտրատեղամասերի ցանկի և բոլոր ընտրատեղամասերը տեսախցիկով ապահովելու հայտարարությանը՝ թվով ընդհանուր 2008 ընտրատեղամաս, հայտարարում ենք, որ թվով 634 ընտրատեղամասում տեսախցիկներով վերահսկման ապահովումը պատշաճ կերպով իրականացված չէ։\nՎերոնշյալ հանգամանքը, ըստ մեզ, կարող է էական ազդեցություն ունենալ  ՀՀ ԱԺ 2021 թ․-ի հունիսի 20-ի արտահերթ ընտրությւոնների վերջարդյունքների վրա։\nԽնդրում ենք ձեզ տալ համապատասխան պարզաբանումներ տեսախցիկների բացակայության վերաբերյալ։\nԿարևոր ենք համարում փաստել, որ Մասիսի Ազատաշեն գյուղի թիվ 11/11 ընտրատեղամասը, որտեղ տեղի էր ունեցել միջադեպ, նույնպես ապահոված չի եղել տեսախցիկով»,-ասված է գրության մեջ։\n"
}