{
    "title": "Բուլղարիայի ԱԳՆ-ն երկու ռուս դիվանագետների արտաքսում է երկրից\r\n |tert.am|",
    "text": "\nՌուս դիվանագետները, որոնց Բուլղարիայի դատախազությունը մեղադրում է լրտեսության մեջ, պետք է երկրից հեռանան 72 ժամվա ընթացքում: Այս մասին հայտնում է ТАСС գործակալությունը՝ հղում անելով Բուլղարիայի արտաքին քաղաքական գերատեսչությանը։\n«Բուլղարիայի արտաքին գործերի նախարարությունը երկրում հավատարմագրված երկու դիվանագետների «պերսոնա-նոն գրատա» է հայտարարել: ՌԴ դեսպանությունը տեղեկացվել է: Երկու դիվանագետների տրամադրության տակ 72 ժամ կա մեր երկիրը լքելու համար»,- ասվում է ԱԳՆ պաշտոնական հայտարարության մեջ:\nԴիվանագիտական գերատեսչությունը մասնավորեցնում է, որ չորեքշաբթի դատախազությունից նամակ է ստացվել ռուս դիվանագետների նկատմամբ քրեական գործի հետաքննության կասեցման մասին:\n\n \n\n\n\n \n\n \n"
}