{
    "title": "Եվրամիությունը հայտարարել է, որ AstraZeneca պատվաստանյութը անվտանգ է և արդյունավետ\r\n |1lurer.am|",
    "text": "1lurer.am: Դեղորայքի հարցերով եվրոպական գործակալությունը եկել է եզրակացության, որ Օքսֆորդի մշակած կորոնավիրուսի դեմ AstraZeneca պատվաստանյութը «անվտանգ է և արդյունավետ»՝ փոխանցում է BBC-ն:\nԵվրոպական կառույցը նշել է, որ շարունակելու է ուսումնասիրել պատվաստանյութի և ներարկումից հետո երբեմն առաջացող թրոմբի միջև հավանական կապը:\nԼուրջ հետևանքների ի հայտ գալուց հետո Եվրամիության 13 երկիր դադարեցրել էր պատվաստանյութի կիրառումը: Առողջապահության համաշխարհային կազմակերպությունը, սակայն, բոլոր երկրներին հորդորում է շարունակել պատվաստանյութի օգտագործումը:\n"
}