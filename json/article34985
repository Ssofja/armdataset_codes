{
    "title": "ՍԴ-ն ՔՕ 300.1 հոդվածը, որով մեղադրանք է առաջադրված Ռ․ Քոչարյանին, ճանաչել է Սահմանադրության 78 եւ 79-րդ հոդվածներին հակասող",
    "text": "Քիչ առաջ հրապարակվեց Սահմանադրական դատարանի որոշումը, ըստ որի՝ ՍԴ-ն ՀՀ ՔՕ 300.1 հոդվածը, որով մեղադրանք է առաջադրված Ռոբերտ Քոչարյանին, ճանաչել է Սահմանադրության 78 եւ 79-րդ հոդվածներին հակասող եւ անվավեր։\nՍԴ դատավոր Երվանդ Խունդկարյանը որոշման պատճառաբանական մասի վերաբերյալ հատուկ կարծիք ունի։\nՀիշեցնենք, որ 300.1 հոդվածի վերաբերյալ խորհրդատվական կարծիք է հայտնել Վենետիկի հանձնաժողովը: Հանձնաժողովից խորհրդատվական կարծիք հայցել է Հայաստանի սահմանադրական դատարանը: Ավելի վաղ նույն հարցի շուրջ իր խորհրդատվական կարծիքն էր հրապարակել նաև Մարդու իրավունքների եվրոպական դատարանը։\nՎենետիկի հանձնաժողովի պատասխանի վերաբերյալ պարզաբանում էր ներկայացրել ՀՀ գլխավոր դատախազությունը։\n"
}