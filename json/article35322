{
    "title": "Մանդատից հրաժարվելու հարց չի քննարկվել․ Արման Աբովյանը՝ Բագրատյանի՝ ԲՀԿ խմբակցությունից դուրս գալու մասին",
    "text": "Այսօր ԱԺ պատգամավոր Սերգեյ Բագրատյանն ԱԺ նախագահին ուղղված իր գրությամբ տեղեկացրել է, որ դուրս է գալիս «Բարգավաճ Հայաստան» խմբակցությունից: \nԲագրատյանի հետ կապ հաստատել չհաջողվեց, իսկ խմբակցության քարտուղար Արման Աբովյանը Infocom.am-ի հետ զրույցում ասաց, որ չգիտի, թե ինչ պատճառով է գործընկերը դուրս եկել խմբակցությունից։\n«Ճիշտն ասած՝ չգիտեմ, որովհետև պատճառներից տեղյակ չեմ։ Կարծում եմ՝ ճիշտ կլինի, որ հարցը պարզաբանի անմիջապես պարոն Բագրատյանը»։\nՀարցին, թե արդյոք քննարկվե՞լ է Բագրատյանի պատգամավորական մանդատը վայր դնելու հարցը, Աբովյանը պատասխանեց, որ նման քննարկում չի եղել։ \n"
}