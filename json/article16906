{
    "title": "«Արդար Հայաստան» կուսակցությունը ներկայացրել է անվտանգության վերաբերյալ ծրագրային հիմնադրույթները",
    "text": "«Արդար Հայաստան» կուսակցությունը ներկայացրել է անվտանգության վերաբերյալ ծրագրային հիմնադրույթները, որը ներկայացնում են ստորեւ․\n2. Երկու տարվա ընթացքում իրականացնել 2016թ. և 2020թ. պատերազմների անաչառ և անկախ քննություն, բացահայտել ճշմարտությունը, մեղավորների առկայության դեպքում` օրենքով սահմանված կարգով, ենթարկել պատասխանատվության, անկախ նրանից, թե ովքեր են լինելու նրանք:\n3. Փոխել ՀՀ օրենսդրությունը, որի արդյունքում զինված ուժերում չծառայած որևէ մեկը չի կարողանա զբաղեցնել երկրի ղեկավարի, ինչպես նաև բազմաթիվ այլ պատասխանատու պաշտոններ:\n4. Մեկ տարվա ընթացքում պարտադիր ժամկետային զինվորական ծառայության ժամկետը դարձնել 18 ամիս՝ միաժամանակ խրախուսելով պրոֆեսիոնալ բանակի կայացումն ու զարգացումը:\n5. Երեք տարվա ընթացքում կայացնել պահեստազորային բանակը, որով էականորեն կփոխվի զինված ուժերի համալրման փիլիսոփայությունը, կվերանայվի զինծառայողի կերպարն ու առաքելության իմաստը:\n6. Հինգ տարվա ընթացքում ստեղծել ժամանակակից ազգային ռազմական համալսարան, ձգտել ստեղծել հետխորհրդային երկրների լավագույն բանակը՝ որակական բոլոր չափանիշներով, ժամանակակից բարձր տեխնոլոգիաներով հագեցած սպառազինությամբ, ռազմական տեխնիկայով՝ խրախուսելով տեղական ռազմական արդյունաբերությունը:\n7. Վեց ամսվա ընթացքում լուծել բնակարանային պայմանների բարելավման ցուցակում հերթագրված պահեստազորի բոլոր սպաների բնակարանային ապահովության հարցը:\n8. Հինգ տարվա ընթացքում կրկնապատկել բոլոր զինծառայողների աշխատավարձը:\n9. Հինգ տարվա ընթացքում ՀՀ պետական սահմաններին մարտական հերթապահություն իրականացնող 18 տարեկան պարտադիր ժամկետային զինծառայողներին փոխարինել պրոֆեսիոնալ զինծառայողներով և ժամանակակից ռոբոտատեխնիկայով:\n10. Ռազմական ուսումնական հաստատություններում բարձրացնել ռազմական կրթության որակը, ձևավորել ինտելեկտուալ սպայական կազմ, ձեռնարկել քայլեր՝ զինվորականի մասնագիտությունը երիտասարդության համար գրավիչ դարձնելու համար:\n11. Մեկ տարվա ընթացքում զինված ուժերից արմատախիլ անել ծեծն ու բռնությունը, բանակում ձևավորել սոցիալական արդարության միջավայր, իսպառ վերացնել անպատժելիությունը և կայացնել խրախուսման համակարգը:\n12. Հայաստանի ռազմարդյունաբերական համալիրը դարձնել գիտության կիրառական ոլորտների զարգացման շարժիչ ուժը։ Ռազմական արտադրանքի ավելի ակտիվ մշակումը և գնումները հնարավորություն կտան ստեղծել նոր աշխատատեղեր, ինչպես նաև ավելացնել բյուջեի հարկային եկամուտները։\n13. Զարգացնել ռազմական գիտությունը և զինված ուժերում բարեփոխումներն իրականացնել հիմնվելով գիտական հետազոտությունների արդյունքների վրա, ապահովել բանակում գիտական հետազոտությունների ներդրումայնությունը:\n14. Հնարավորինս սեղմ ժամկետում վերականգնել և պարբերաբար զարգացնել երիտասարդության ռազմահայրենասիրական դաստիարակության համակարգը:\n15. Մեծացնել տեղեկատվական անվտանգության մակարդակը․\n16. Բանակի սննդի, ինչպես նաև այլ ապահովումների ու ծառայությունների մատուցումը աստիճանաբար իրականացնելու ենք բացառապես տեղական արտադրության միջոցով»:\n"
}