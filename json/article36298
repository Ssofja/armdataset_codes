{
    "title": "ՌԴ ԱԳՆ-ն 2 բուլղարացի դիվանագետի է արտաքսում. նրանք 72 ժամ ունեն երկիրը լքելու համար |tert.am|",
    "text": "tert.am: Ռուսաստանն արտաքսում է երկու բուլղարացի դիվանագետի, գրում է «ՌԻԱ Նովոստի»-ն, նշելով՝ օտարերկրացի պաշտոնյաները 72 ժամ ունեն երկիրը լքելու համար:ՌԴ արտաքին գործերի նախարարության փոխանցմամբ՝ սա պատասխան է պաշտոնական Սոֆիայի՝ Ռուսաստանի դեսպանատան երկու աշխատակիցներին «պերսոնա նոն գրատա» հայտարարելու` ոչնչով չհիմնավորված որոշմանը:«Ապրիլի 20-ին Բուլղարիայի դեսպան Աթանուս Կրիստինը հրավիրվել է Ռուսաստանի Արտաքին գործերի նախարարություն: Գերատեսչությունում նրան գրություն է հանձնվել, որի համաձայն՝ երկրում Բուլղարիայի դեսպանության հյուպատոսական ծառայության առաջին քարտուղար Ն. Պանայոտովը և դեսպանության առևտրատնտեսական հարցերի ծառայության առաջին քարտուղար Չ.Խրիստոզովան ՌԴ տարածքում ճանաչվել են «պերսոնա նոն գրատա»»,- ասվում է գերատեսչության հաղորդագրությունում:\n"
}