{
    "title": "էկոնոմիկայի նախարար Վահան Քերոբյանը այցելել է Սյունիքի մարզ",
    "text": "էկոնոմիկայի նախարար Վահան Քերոբյանը հունվարի 18-ին երկօրյա այցով մեկնել է Սյունիքի մարզ:\nՆախարարության հաղորդագրության համաձայն՝ Սյունիքի մարզպետ Մելիքսեթ Պողոսյանի և էկոնոմիկայի փոխնախարար Արման Խոջոյանի հետ նախարարն այցելել է «Մեղրի» ազատ տնտեսական գոտի, Մեղրու չրերի և մթերման կենտրոն, Ագարակի ՊՄԿ ՓԲԸ, Մեղրու պահածոների գործարան:\nՎահան Քերոբյանը մանրամասն հետաքրքրվել է կազմակերպությունների գործունեությամբ և խնդիրներով, պատրաստակամություն հայտնել ըստ անհրաժեշտության ցուցաբերել հնարավոր օժանդակություն։\n«Մեղրի» ազատ տնտեսական գոտու գործարկման խնդիրը նախարար Քերոբյանը դիտարկել է որպես շուտափույթ լուծում պահանջող առաջնահերթ խնդիր։\n"
}