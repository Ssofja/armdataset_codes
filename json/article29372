{
    "title": "ՀՀ գլխավոր դատախազության բյուջեն կաճի շուրջ 86 մլն դրամով |armenpress.am|",
    "text": "armenpress.am։ ՀՀ Գլխավոր դատախազության բյուջեն 2020թ. կաճի շուրջ 86 մլն դրամով: Այս մասին հոկտեմբերի 30-ին ՀՀ ազգային ժողովի մշտական հանձնաժողովների համատեղ նիստում 2020 թվականի պետական բյուջեի մասին օրենքի նախագծի քննարկման ընթացքում ասաց ՀՀ ֆինանսների նախարար Ատոմ Ջանջուղազյանը:\n«Գլխավոր դատախազության համար 2020թ. բյուջեով նախատեսվել է 5.4 մլրդ դրամ, որը շուրջ 86 մլն դրամով ավելի է 2019թ. բյուջեի համեմատությամբ»,- ասաց Ջանջուղազյանը:\nՀՀ գլխավոր դատախազության գլխավոր քարտուղար Հմայակ Նավասարդյանը նշեց, որ ֆինանսավորումը հատկացվել է երեք ծրագրերի կատարման համար` դատավարական ղեկավարում և դատախազական հսկողություն, մասնագիտական ուսուցում և որակավորման բարձրացում և փորձաքննությունների ծառայություն:\n"
}