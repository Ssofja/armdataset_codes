{
    "title": "Էդմոն Մարուքյանը, Տարոն Սիմոնյանը և Արմեն Եղիազարյանը պատրաստվում են դատի տալ «Առաջին լրատվական»-ին |tert.am|",
    "text": "tert.am: ՀՀ ԱԺ «Լուսավոր Հայաստան» խմբակցության ղեկավար Էդմոն Մարուքյանն իր ֆեյսբուքյան էջում անդրադարձել է երեկ «Առաջին լրատվական»-ի հրապարակած հոդվածին։\nՆա մասնավորապես գրել է․\n«Երեկ Առաջին լրատվականի կողմից տարածած սուտ լուրերի կապակցությամբ ես, Տարոն Սիմոնյանը և Արմեն Եղիազարյանը պատրաստվում ենք հայցեր ներկայացնել դատարան՝ զրպարտություն համարվող փաստացի տվյալները հրապարակայնորեն հերքելու և պատասխանատվության միջոց կիրառելու պահանջներով»։\nԵրեկ «Առաջին լրատվականը» տեղեկություն էր հրապարակել այն մասին, որ «Լուսավոր Հայաստան» խմբակցության ղեկավար Էդմոն Մարուքյանը, պատգամավորներ Տարոն Սիմոնյանը և Արմեն Եղիազարյանը հանդիպել են ՀՀԿ նախագահ Սերժ Սարգսյանի հետ։\n"
}