{
    "title": "Ադրբեջանցիները Վարդենիսի սար բնակավայրի վերին հատվածում են վրաններ տեղադրել. Վարդենիսի համայնքապետ |news.am|",
    "text": "news.am: Ոչ թե Վարդենիս քաղաքի մոտ, այլ Վարդենիսի սար բնակավայրի վերին հատվածում են ադրբեջանցիները վրաններ տեղադրել։ Այս մասին ասաց Վարդենիսի համայնքապետ Արամ Մելքոնյանը` նշելով, որ ինքը շատ հեռվից տեսել է հեռադիտակով:\nՀամայնքապետը հայտնեց, որ մի մասում էլ նահանջել են ադրբեջանցիները:\n«Հետխաղացում է եղել Վարդենիսից դեպի Ակունքի սար կոչվող հատվածում, հենց նոր այնտեղից եմ եկել: Վերին Շորժայի մոտ մենք շատ լավ դիրքերում ենք, բացահայտ խախտում կա ադրբեջանցիների կողմից, բայց վերջին 2 օրերի ընթացքում որեւիցե առաջխաղացում չեն ունեցել»,- ասաց նա:\nՆա նշեց, որ ադրբեջանցիները այլ վայրերում վրաններ չեն տեղադրել, որեւէ տեխնիկա չեն բերել:\n"
}