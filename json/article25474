{
    "title": "Կորոնավիրուսի դեպքերի թիվն աշխարհում մոտենում է 29,9 միլիոնին, ավելի քան 940 հազար մարդ մահացել է, 20,3 միլիոնը՝ բուժվել |azatutyun.am|",
    "text": "azatutyun.am: Աշխարհում կորոնավիրուսի տարածման ընթացքն արագանում է: Վարակվածների ընդհանուր թիվը մոտենում է 29,9 միլիոնին, հիվանդությունից մահացել է ավելի քան 940 հազար մարդ, ապաքինվել է 20,3 միլիոնը, վկայում են ԱՄՆ Ջոնս Հոփքինսի համալսարանի հրապարակած տվյալները:\nՎարակի 5 միլիոնից ավելի դեպք արձանագրվել է Հնդկաստանում: Ընդամենը 11 օրվա ընթացքում այստեղ 1 միլիոն մարդ է վարակվել, մինչդեռ երկրում փակ հաստատություններ չկան ՝ բացի ուսումնական հաստատություններից և կինոթատրոններից:\nCOVID-19-ի հայտնաբերված դեպքերի քանակով Հնդկաստանը երկրորդն է ԱՄՆ-ից հետո, երրորդ տեղում Բրազիլիան է:\nԵվրոպական երկրները մասամբ վերադառնում են սահմանափակումների:\nՖրանսիացի բժիշկները պատրաստվում են կորոնավիրուսի երկրորդ ալիքին: COVID-19-ով հոսպիտալացված հիվանդների թիվը, այդ թվում՝ վերակենդանացման բաժանմունքներում, աստիճանաբար աճում է, բայց դեռ հեռու է գարնան ցուցանիշներից:\nԲելառուսում, ըստ ՄԱԿ-ի տվյալների, հունիսին մահացության՝ վերջին տարիների համար ռեկորդային ցուցանիշ է գրանցվել, մինչդեռ Ազգային վիճակագրական կոմիտեն չի հրապարակում իր տվյալները:\nՂրղըզստանում պարտականությունները պատշաճ չկատարելու մեղադրանքով կալանավորվել է առողջապահության նախկին նախարարը: Նա աշխատանքից հեռացվել էր մարտի 31-ին՝ վատ աշխատանքի պատճառով՝ երկիրը համաճարակից չպաշտպանելու համար:\nՌուսաստանի Սամարայի շրջանում՝ Ղազախստանի հետ սահմանին, ավելի քան 4 հազար Ուզբեկստանի քաղաքացի է կրկին կուտակվել: Նրանք ցանկանում են տուն գնալ, բայց չեն կարողանում, քանի որ Ղազախստանի սահմանը փակ է:\nՄիացյալ Նահանգների կառավարությունը երեկ ծրագիր է հրապարակել, ըստ որի՝ կորոնավիրուսի դեմ պատվաստանյութը անվճար հասանելի կլինի բոլոր ամերիկացիներին անմիջապես այն բանից հետո, երբ պարզվի, որ այն անվտանգ է և արդյունավետ: Ակնկալվում է, որ պատվաստանյութերի սահմանափակ քանակությամբ չափաբաժիններ հասանելի կլինեն մինչև 2020 թվականի վերջը:\n"
}