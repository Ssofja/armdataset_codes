{
    "title": "Հակառակորդը փորձում էր զարգացնել հարձակումը, բայց գլխովին ջախջախվելով՝ դուրս է շպրտվել․ Արծրուն Հովհաննիսյան",
    "text": "Հակառակորդին հարմար պահին հասցվել է հրետանային հուժկու հարված և կարելի է ասել լիովին ջախջախվել է երեք բրիգադ անձնակազմով, տեխնիկայով: Հակառակորդը շուրջ 60 դիակ թողել է մարտադաշտում: Այս մասին հոկտեմբերի 7-ին խորհրդարանում լրագրողների հետ զրույցում ասաց Պաշտպանության նախարարության ներկայացուցիչ Արծրուն Հովհաննիսյանը:\nՆրա խոսքով` Ստեփանակերտում հրթիռակոծութան դեպքերը շարունակվում են: ՊՆ ներկայացուցիչը նաև հայտնեց, որ Պաշտպանության բանակը հաջողություններ ունի նաև հյուսիսային ուղղությամբ, դիրքեր է ազատագրել:\n«Հակառակորդը փորձում էր զարգացնել հարձակումը, բայց գլխովին ջախջախվելով՝ դուրս է շպրտվել իր հարձակողական բնագծերից: Զինված ուժերը շարունակում են իրենց հաջողությունների շղթան: Իրավիճակներ կան, որ կարող են լինել հաջողություններ, կարող են լինել նաև նահանջներ, բայց հաղթանակը մերն է լինելու»,- ասաց նա:\n"
}