{
    "title": "Պատգամավոր Սիսակ Գաբրիելյանի և ցուցարարների միջև ծեծկռտուք է տեղի ունեցել ԱԺ շենքի մոտ\r\n\r\n |armenpress.am|",
    "text": "armenpress.am: Ազգային ժողովի շենքի մոտ ծեծկռտուք է տեղի ունեցել «Իմ քայլը» խմբակցության պատգամավոր Սիսակ Գաբրիելյանի և բողոքի ակցիա իրականացնող մի խումբ քաղաքացիների միջև: Համացանցում հրապարակված տեսանյութում երևում է, որ վեճի ընթացքում ձվով հարված է հասցվում պատգամավորի գլխին:\nՀՀ վարչապետ Նիկոլ Փաշինյանի հրաժարականը պահանջող քաղաքացիների ու պատգամավորի միջև վեճը տեղի է ունեցել այն բանից հետո, երբ բողոքի ակցիայի մասնակիցները փակել էին պատգամավորի մեքենայի ճանապարհը` խոչընդոտելով նրա մուտքը խորհրդարան:\nՄիջադեպի առնչությամբ մեկնաբանություն ստանալու համար կապ հաստատել չհաջողվեց պատգամավոր Սիսակ Գաբրիելյանի հետ:\n"
}