{
    "title": "Չարենցի փողոցում կկատարվի երթևեկության կազմակերպման փոփոխություն",
    "text": "2021 թվականի ապրիլի 23-ից Երևան քաղաքի Չարենցի փողոցի №75 հասցեի (Խրիմյան Հայրիկի անվան №10 դպրոց) դիմացի ճանապարհահատվածի չկարգավորվող հետիոտնային անցման տեղամասում կկատարվի երթևեկության կազմակերպման փոփոխություն:\nՓոփոխության արդյունքում Չարենցի փողոցի նշված հետիոտնային անցման հատվածում կտեղակայվի «Հետիոտնային կանչ»-ի ռեժիմով աշխատող լուսացույցային օբյեկտ: Այսուհետ տվյալ ճանապարհահատվածով տրանսպորտային միջոցների երթևեկության ու հետիոտնային անցումով հետիոտների տեղաշարժի հերթականությունը հետիոտների միջամտությամբ կկարգավորվի լուսացույցի ազդանշաններով:\nԱյս մասին հայտարարություն է տարածել ՀՀ ճանապարհային ոստիկանությունն ու տեղեկացրել, որ փոփոխությունն իրականացվում է երթևեկության անվտանգության բարելավման և ճանապարհատրանսպորտային պատահարների նախականխման նպատակով:\n"
}