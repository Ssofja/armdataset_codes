{
    "title": "Ազատության հրապարկում տեղի ունեցավ բողոքի ակցիա՝ ընդդեմ կենդանիների հանդեպ բռնության |tert.am|",
    "text": "tert.am: Ազատության հրապարկում այսօր ակցիա են իրականացնում «Քայլ արա՛, պաշտպանի՛ր դրսի կենդանիներին» նախաձեռնության անդամները:\nԱկցիան կրում էր «Պահանջում ենք քրեական պատասխանատվություն դաժան վերաբերմունքի համար» խորագիրը: Ակցիայի նախաձեռնողներից մեկը ԱԺ ԲՀԿ խմբակցության պատգամավոր Նաիրա Զոհրաբյանն է:\nՆրանց խոսքով՝ ՀՀ-ում կենդանիների նկատմամբ դաժան վերաբերմունքի դեպքեր են լինում, սակայն իրականացնողները պատասխանատվության չեն ենթարկվում՝ չկա մեխանիզմ, որով հնարավոր կլինի բացառել նման դեպքերը:Ակցիայի մասնակիցներն ընդգծեցին, որ տեղյակ են, որ խնդրի մասով օրենսդրական կարգավորում պիտի լինի. նախագիծ կա, և կառավարությունը հորդորել է այն լրամշակել:\n"
}