{
    "title": "Եվրամիությունում քննարկում են «ոչ էական» ճամփորդությունների սահմանափակումների հնարավորությունը |azatutyun.am|",
    "text": "azatutyun.am: Եվրամիության անդամ երկրների ղեկավարները քննարկում են «ոչ էական» ճամփորդությունների նոր սահմանափակումների հնարավորությունը: Այս մասին հայտարարել է Եվրոպական խորհրդի ղեկավար Շառլ Միշելը ԵՄ առցանց գագաթնաժողովին հաջորդած ասուլիսում:\n«Մենք գիտենք, որ անհրաժեշտ է լրացուցիչ միջոցներ ձեռնարկել ոչ պարտադիր ճամփորդությունները սահմանափակելու համար: Եվ առաջիկա օրերին ու շաբաթներին մենք կաշխատենք այս գաղափարի վրա», - նշել է նա:\nԵվրամիության սահմանները պետք է բաց մնան կորոնավիրուսային համաճարակի ֆոնին, բայց ոչ էական ճանապարհորդությունները պետք է խստորեն սահմանափակվեն, ընդգծել է Միշելը:\n"
}