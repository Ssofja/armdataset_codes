{
    "title": "Բայդենը մտադիր է հրապարակայնորեն պատվաստվել ընդդեմ կորոնավիրուսի |tert.am|",
    "text": "tert.am: ԱՄՆ նորընտիր նախագահ Ջո Բայդենը հայտարարել է, որ իր թիմն աշխատում է կորոնավիրուսի դեմ իր հրապարակային պատվաստումը կազմակերպելու ուղղությամբ: Համապատասխան հայտարարությունը դեմոկրատն արել է չորեքշաբթի իր կայքում հեռարձակվող մամուլի ասուլիսի ավարտից հետո, հաղորդում է CNN-ը։«Մենք աշխատում ենք այդ ուղղությամբ։ Չէի ցանկանա մարդկանցից առաջ ընկնել, բայց նաև ուզում եմ ամերիկացիներին ցույց տալ, որ պատվաստանյութն անվտանգ է»,- ասել է Բայդենը՝ նշելով, որ «մտադիր է հրապարակային՝ բոլորի աչքի առաջ պատվաստվել»։Ավելի վաղ Բայդենը հայտարարել էր, որ «ուրախ կլինի» հրապարակայնորեն պատվաստվել, իսկ ԱՄՆ-ի ալերգիկ և վարակիչ հիվանդությունների ազգային ինստիտուտի տնօրեն Էնթոնի Ֆաուչին ABC հեռուստաընկերության եթերում վերջինիս խորհուրդ էր տվել պատվաստվել նախքան երդմնակալությունը։\n"
}