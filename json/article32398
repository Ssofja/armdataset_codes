{
    "title": "ԱՄՆ Ներկայացուցիչների պալատը Թրամփի իմփիչմենթի մասին գործը փոխանցել է Սենատին |tert.am|",
    "text": "tert.am։ ԱՄՆ Կոնգրեսի Ներկայացուցիչների պալատը կողմ է քվեարկել նախագահ Դոնալդ Թրամփի իմփիչմենթի մասին գործը Սենատին (Կոնգրեսի վերին պալատ) փոխանցելուն:\nՆերկայացուցիչների պալատը Թրամփի իմփիչմենթի հարցով քվեարկությունն անցկացրել էր դեկտեմբերին: Նախագահին մեղավոր են ճանաչել իշխանության չարաշահման և Կոնգրեսի աշխատանքին խոչընդոտելու մեջ:\nԹրամփին պաշտոնից հեռացնելու համար իմփիչմենթին կողմ պետք է քվեարկի սենատորների երկու երրորդը: Վերլուծաբանները կարծիք են հայտնում, որ դա քիչ հավանական է, քանի որ Սենատում մեծամասնությունը պատկանում է հանրապետականներին: Նշվում է, որ Ներկայացուցիչների պալատի հանրապետական կոնգրեսականներից և ոչ ոք չի աջակցել իմփիչմենթին:\n"
}