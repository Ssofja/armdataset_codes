{
    "title": "ՌԴ ԶՈՒ ԳՇ պետ Վալերի Գերասիմովը իր հայ գործընկեր Արտակ Դավթյանի հետ քննարկել է անվտանգության հարցերը\r\n |shantnews.am|",
    "text": "shantnews.am: Ռուսաստանի զինված ուժերի գլխավոր շտաբի պետ, բանակի գեներալ Վալերի Գերասիմովը հեռախոսազրույց է ունեցել Հայաստանի զինված ուժերի գլխավոր շտաբի պետ, գեներալ-լեյտենանտ Արտակ Դավթյանի հետ: TASS գործակալության փոխանցմամբ՝ այս մասին լրագրողներին հայտնել են ՌԴ ՊՆ-ից:«Զրույցի ընթացքում քննարկվել են տարածաշրջանային անվտանգության ապահովման և խաղաղապահ գործողություններ իրականացնելու հարցերը, ինչպես նաև Ռուսաստանի և Հայաստանի միջև ռազմական և ռազմատեխնիկական համագործակցության վիճակն ու հեռանկարները»,- հայտնել են Ռուսաստանի ռազմական գերատեսչությունից:\n"
}