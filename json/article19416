{
    "title": "Կենտրոնական բանկը վերանայել է 2021 թվականի տնտեսական աճի իր կանխատեսումը՝ 1.4-ից դարձնելով 4.6 տոկոս |armtimes.com|",
    "text": "armtimes.com: Կենտրոնական բանկը վերանայել է տնտեսական աճի իր կանխատեսումները եւ այս պահին կանխատեսում է, որ 2021 թվականին ՀՀ տնտեսական աճը կկազմի 4.6 տոկոս: Այս մասին այսօր ասուլիսի ժամանակ հայտարարեց ԿԲ նախագահ Մարտին Գալստյանը:\nՆշենք, որ մինչ այս ԿԲ-ն 1.4 տոկոս աճ էր կանխատեսում:\n«Սա հիմնականում պայմանավորված է ծառայությունների աճով՝ 1.2-ից 6.1 տոկոս է վերանայվել տարվա համար եւ արդյունաբերության աճը 0.7-ից 4.5 տոկոս, որը հիմնականում պայմանավորված է հանքահումքային ապրանքների գների բարձր աճով, բնականաբար նաեւ արտահանման եւ արդյունահանման ծավալների ավելի մեծ լինելով: Ծառայությունների հետ կապված՝ տեսնում ենք տուրիզմի որոշակի ակտիվացում, արտաքին հատվածից էլ նաեւ որոշակի ազդակներ ենք ստանում, որ տարին ավելի դրական է լինելու, քան նախկինում կանխատեսում էինք»,- ասաց Գալստյանը:\n"
}