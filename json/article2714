{
    "title": "Առաջարկվում է իջեցնել մարտական հերթապահությանը ներգրավված զինծառայողների աշխատավարձից հարկադիր պահման սահմանաչափը",
    "text": "Կառավարությունը հավանություն տվեց ԱԺ «Բարգավաճ Հայաստան» խմբակցության պատգամավոր Սերգեյ Բագրատյանի կողմից ներկայացված «Դատական ակտերի հարկադիր կատարման մասին» օրենքում լրացում կատարելու մասին» օրենքի նախագծին։\nՆախագխի վերաբերյալ կառավարության առաջարկություններ է ներկայացրել։ Առաջարկվող փոփոխությամբ հակառակորդի հետ շփման գծում հերթափոխով մարտական հերթապահությանը ներգրավված զինծառայող պարտապանի աշխատավարձից և դրան հավասարեցված վճարներից կարող է կատարողական թերթի կատարման ընթացքում պահվել երեսուն տոկոսից ոչ ավելի` մինչև բռնագանձվող գումարի լրիվ մարումը` մարտական հերթապահություն իրականացնող զորամասի կողմից եռամսյակը մեկ անգամ տրվող տեղեկանքի հիման վրա:\nՍերգեյ Բագրատյանի կողմից ներկայացված նախագծով առաջարկվում էր սահմանել տասը տոկոսի սահմանաչափ։\n"
}