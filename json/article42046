{
    "title": "Ուկրաինայում ուժի մեջ է մտել Դոնբասի հատուկ կարգավիճակի երկարացման մասին օրենքը |tert.am|",
    "text": "tert.am: Ուկրաինական պաշտոնական մամուլում հրապարակվել և ուժի մեջ է մտել Դոնբասի հատուկ կարգավիճակը մինչև 2021 թվականի դեկտեմբերի 31-ը երկարացնելու մասին օրենքը: Այս մասին տեղեկացնում է «ՌԻԱ Նովոստի» գործակալությունը:Ավելի վաղ Ուկրաինայի Գերագույն ռադան երկարաձգել էր Դոնբասի հատուկ կարգավիճակի մասին օրենքը մինչև 2021 թվականի դեկտեմբերի 31-ը, ինչից հետո օրենքը ստորագրել է նախագահ Վլադիմիր Զելենսկին:«Այս օրենքն ուժի մեջ է մտնում հրապարակման օրվանից», - ասվում է օրենքի տեքստում, որը երեքշաբթի հրապարակվել է Գերագույն ռադայի «Ուկրաինայի ձայն» թերթում:«Սույն օրենքով ժամանակավորապես ուժի մեջ մտնելու օրվանից, հաշվի առնելով Ուկրաինայի «Դոնեցկի և Լուգանսկի մարզերի որոշակի տարածքներում իրավիճակի խաղաղ կարգավորման համար անհրաժեշտ պայմանների ստեղծման մասին» օրենքի դրույթները` մինչև 2021 թվականի դեկտեմբերի 31-ը ներառյալ ներդրվում է տեղական ինքնակառավարման հատուկ կարգ  Լուգանսկի և Դոնեցկի որոշ շրջաններում», - ասված է փաստաթղթի տեքստում:\n"
}