{
    "title": "Հայաստանում կստեղծվի պատմամշակութային ևս երկու արգելոց\r\n\r\n\r\n |armenpress.am|",
    "text": "armenpress.am: ՀՀ կառավարության որոշմամբ՝ Արագածոտնի մարզում կստեղծվեն «Դաշտադեմ ամրոց», իսկ Արարատի մարզում՝ «Մայրաքաղաք Դվին» պետական սեփականություն հանդիսացող պատմամշակութային արգելոցները: Այս մասին որոշման նախագիծն ընդգրկված է կառավարության ապրիլի 22-ի նիստի օրակարգում:\n«Ստեղծել Հայաստանի Հանրապետության Արագածոտնի մարզի Դաշտադեմ համայնքում (0.16716 հա) գտնվող «Դաշտադեմ ամրոց» պետական սեփականություն հանդիսացող պատմամշակութային և Հայաստանի Հանրապետության Արարատի մարզի Հնաբերդ համայնքի (12.72126 հա) գտնվող «Մայրաքաղաք Դվին» պետական սեփականություն հանդիսացող պատմամշակութային արգելոցները»,- ասված է որոշման մեջ:\nՆույն որոշմամբ՝ կստեղծվեն նաև «Պատմամշակութային արգելոց-թանգարանների և պատմական միջավայրի պահպանության ծառայություն» պետական ոչ առևտրային կազմակեր­պու­թյան «Դաշտադեմ Ամրոց» և «Մայրաքաղաք Դվին» պատմամշակութային արգելոցներ մասնա­ճյուղերը:\n"
}