{
    "title": "Թուրքիան մեղադրել է Հունաստանին Արևելյան Միջերկրականում «լարվածություն ստեղծելու մեջ» |ermenihaber.am|",
    "text": "ermenihaber.am: Թուրքիայի արտգործնախարարությունը հրապարակել է Արևելյան Միջերկրականի այն շրջանի քարտեզը, որտեղ թուրքական «Օրուչ Ռեիս» նավը սկսել է իրականացնել սեյսմիկ հետազոտություններ։\nԱԳՆ-ի երկկողմ քաղաքական հարցերի և ծովային-օդային սահմանների վարչության պետ Չաղաթայ Էրջիյեսը Twitter-ում տարածած հայտարարության մեջ պնդել է, որ Հունաստանը փորձում է դադարեցնել թուրքական նավի աշխատանքները և Թուրքիայի համար փակել Արևելյան Միջերկրական ծովը։ \n«Իր ցամաքից 540 կմ հեռավորության վրա գտնվող 10 քմ տարածքով Կատելորիզո (Մեիս) կղզու պատճառով, Հունաստանը 40 հազար քմ ծովային սահմանների իրավասություն է պահանջում»,-գրել է նա։\nԹուրքիան «անընդունելի» է համարել Հունաստանի նման պահանջը և կոչ է արել ԵՄ-ին և ԱՄՆ-ին, որպեսզի պահանջեն Հունաստանից «դադարեցնել անարդար և անհեթեթ պնդումները»։\n"
}