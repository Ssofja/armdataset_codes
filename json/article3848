{
    "title": "Փենսն ու Պոմպեոն ուղևորվել են Անկարա՝ սիրիական ճգնաժամը քննարկելու համար |shantnews.am|",
    "text": "shantnews.am: ԱՄՆ փոխնախագահ Մայք Փենսն ու պետքարտուղար Մայք Պոմպեոն ուղևորվել են Անկարա՝ սիրիական ճգնաժամը քննարկելու համար։\nՆրանք Վաշինգտոնից ոչ հեռու գտնվող Էնդրյուս ռազմաօդային բազայից թռիչք են կատարել տարբեր օդանավերով։\nԱՄՆ-ը ծրագրում է թուրքական կողմի հետ քննարկել քրդերի դեմ Անկարայի ռազմական օպերացիայի հարցը։ Դեռևս հայտնի չէ՝ նրանց հետ Թուրքիայի նախագահ Ռեջեփ Թայիփ Էրդողանը կհանդիպի՞, թե՞ ոչ։ Ավելի վաղ նա հրաժարվել էր Փենսի հետ հանդիպումից։\nԲանակցությունների տապալման դեպքում Վաշինգտոնը սպառնացել է հավելյալ պատժամիջոցներ սահմանել Թուրքիայի դեմ։\n"
}