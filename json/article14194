{
    "title": "Հայաստանի պաշտպանության նախարարը մեկնում է Բելառուս",
    "text": "Հայաստանի պաշտպանության նախարար Դավիթ Տոնոյանի գլխավորած պատվիրակությունը փետրվարի 13-14-ը պաշտոնական այցով կմեկնի Բելառուս:\nԲելառուսի պաշտպանության նախարար Վիկտոր Խրենինի հրավերով իրականացվող այցի շրջանակներում նախատեսված են հայ-բելառուսական ռազմական և ռազմատեխնիկական համագործակցության հարցերի շուրջ երկու պետությունների պաշտպանական գերատեսչությունների ղեկավարների երկկողմ բանակցությունները, Հայաստանի և Բելառուսի պաշտպանության նախարարությունների 2020 թվականի երկկողմ համագործակցության պլանի հաստատումը:\nՆախատեսված են նաև հանդիպումներ Բելառուսի բարձրաստիճան պաշտոնյաների հետ, ասված է Հայաստանի պաշտպանական գերատեսչության տեղեկատվության և հասարակայնության հետ կապերի վարչության հաղորդագրությունում։\n"
}