{
    "title": "Այս պահին նման քննարկում չկա․ Նաիրա Զոհրաբյանը՝ ՀՀ նախագահի հրամանագիրը ՍԴ-ում վիճարկելու մասին |news.am|",
    "text": "news.am: ԲՀԿ-ն առայժմ չի քննարկել, արդյո՞ք կվիճարկի ՍԴ-ում ՀՀ նախագահ Արմեն Սարգսյանի հրամանագիրը, թե ոչ։ Այս մասին այսօր՝ փետրվարի 10-ին, ասաց ԱԺ ԲՀԿ խմբակցության անդամ Նաիրա Զոհրաբյանը։\n«Չեմ կարող ասել՝ առաջիկայում կքննարկե՞նք, թե ոչ։ Կուսակցությունում նման խոսակցություն չի եղել, այս պահին նման քննարկում չկա, հետագայում կլինի, թե ոչ, չեմ կարող ասել»,- ասաց Զոհրաբյանը։\nՆշենք, որ ՀՀ նախագահը ստորագրել է հրամանագիր, ըստ որի սահմանադրական փոփոխությունների հանրաքվեն տեղի կունենա ապրիլի 5-ին: Այս փոփոխություններով նախատեսվում է, որ 2018-ի ապրիլից առաջ ընտրված ՍԴ անդամների լիազորությունները դադարում են: ՍԴ 9 հոգանոց կազմից 7-ը ընտրվել են մինչեւ 2018-ի ապրիլ:\n"
}