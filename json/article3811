{
    "title": "Հայտնի են COVID-19-ի դեմ ամերիկյան պատվաստանյութերից մեկի փորձարկման արդյունքները․ CNN\r\n |factor.am|",
    "text": "factor.am: Պատվաստանյութեր արտադրող ամերիկյան Novavax ընկերության՝ COVID-19-ի պատվաստանյութի կլինիկական փորձարկման առաջնային փուլի արդյունքները ցույց են տվել, որ այն անվտանգ է և իմունային պատասխան է առաջացնում։ Այս մասին հայտնում է CNN-ը՝ հղում անելով The New England Journal of Medicine-ում հրապարակված ուսումնասիրությանը: Աղբյուրի փոխանցմամբ՝ մայիսին գիտնականները 131 մեծահասակի պատվաստանյութ են տվել: 83 անձ պատվաստանյութը ստացել է մարմնի իմունային պատասխանը բարձրացնող օժանդակ նյութով, 25-ը՝ առանց այդ նյութի։ Փորձարկման 23 մասնակից պատվաստանյութն ընդունել է հաբի տեսքով։ 21 օր անց մասնակիցներին երկրորդ անգամ պատվաստանյութ են ներարկել։CNN-ի փոխանցմամբ՝ պատվաստանյութը, կարծես, իմունային պատասխան է առաջացրել: Պատվաստանյութ ստացած բոլոր կամավորները երկրորդ չափաբաժինը ստանալուց հետո չեզոքացնող հակամարմիններ են զարգացրել։ 35-րդ օրը մասնակիցները, որոնք ստացել էին պատվաստանյութի երկու չափաբաժին՝ իմունային համակարգը բարձրացնող օժանդակ նյութով, զարգացրել են չեզոքացնող հակամարմիններ՝ միջինից 4-6 վեց անգամ գերազանցող մակարդակներում, քան COVID-19-ից վերականգնված մարդկանց կողմից մշակված հակամարմինների դեպքում է: Կամավորներից 16-ի մոտ պատվաստանյութը, կարծես, առաջացրել է նաև T կարգի բջիջներ ( իմունային բջիջների տեսակ, որոնք օգնում են մարմինը պաշտպանել վարակից): Հետազոտությունը պարզել է, որ պատվաստանյութին օժանդակ նյութ ավելացնելն օգտակար է եղել՝ ելնելով դրա կողմից առաջացած հակամարմինների արձագանքից: «1-ին փուլի դրական արդյունքների հիման վրա մենք 2-րդ փուլի համար բազմաթիվ կլինիկական փորձարկումներ ենք սկսել», – ասել է Novavax-ի հետազոտությունների և զարգացման նախագահ դոկտոր Գրեգորի Գլենը:Շարունակությունը՝ factor.am-ում։\n"
}