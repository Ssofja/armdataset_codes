{
    "title": "ՌԴ-Վրաստան ուղիղ չվերթների չեղարկման պատճառով վրացական ավիաընկերությունը 25 մլն դոլարի կորուստ է գրանցել. այն տարանցիկ չվերթներ է կազմակերպում Երևանով |tert.am|",
    "text": "tert.am: Վրաստանի հետ ավիահաղորդակցության ժամանակավոր չեղարման մասին ՌԴ որոշման պատճառով վրացական Georgian Airways ավիաընկերությունը զգալի վնասներ է կրում: INTERFAX.RU-ի փոխանցմամբ՝ այս մասին ասվում է վրացական ազգային ավիափոխադրողի հայտարարության մեջ:\nՀաղորդվում է, որ ավիաընկերությունը ստիպված է եղել վերադարձնել արդեն իրացված ավիատոմսերի 80 տոկոսը: Ավիատոմսեր ձեռք բերել ցանկացողների թվի կտրուկ կրճատման պատճառով ընկերությունը շուրջ 25 մլն դոլարի կորուստ է գրանցել:\nԱվիաընկերության ղեկավարությունը դիմել է Վրաստանի կառավարությանը՝ խնդրելով ֆինանսական օգնություն հատկացնել ընկերությանը, որը դժվարին իրավիճակում է հայտնվել:\nՎրաստանի կառավարությունը որոշել է մասնակիորեն փոխհատուցել ավիաընկերության վնասը: Որոշում է կայացվել սուբսիդավորել Ռուսաստանից իրականացվող տարանցիկ չվերթները 600 000 եվրոյի ծավալով:\n"
}