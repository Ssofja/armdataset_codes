{
    "title": "Կորոնավիրուսի պատվաստման ծրագիրը մինչև տարեվերջ պետք է ծածկի բնակչության 10-15 տոկոսը |armenpress.am|",
    "text": "armenpress.am: Առողջապահության նախարարությունն արդեն սահմանել է ռիսկային խմբերին, թե ովքեր առաջինը պետք է պատվաստվեն կորոնավիրուսի դեմ. այդ խմբերում ընդգրկված անձանց պատվաստման ծրագիրը պետք է ծածկի բնակչության թվի 10-15 տոկոսը: Այդ մասին կառավարության նիստից հետո լրագրողների հետ զրույցում նշեց Առողջապահության նախարար Անահիտ Ավանեսյանը:\n«Սակայն կախված պատվաստանյութի գնից և մեր հնարավորություններից՝ պետք է ամեն ինչ անենք, որ այս թիվն ընդլայնվի, նախատեսում ենք մինչև տարվա վերջ իրականացնել»,- ասաց նախարարը:\nԱվանեսյանի խոսքով՝ ռուսական «Sputnik V» պատվաստանյութից բացի, ձեռք է բերվելու նաև «AstraZeneca» պատվաստանյութը:\n"
}