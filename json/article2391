{
    "title": "Պուտինը Ռուսաստանում բոլոր տեսակի ընտրությունները բազմօրյա ձևաչափով անցկացնելու մասին օրենք է ստորագրել |tert.am|",
    "text": "tert.am: ՌԴ նախագահ Վլադիմիր Պուտինը Ռուսաստանում բոլոր տեսակի ընտրությունները բազմօրյա ձևաչափով անցկացնելու մասին օրենք է ստորագրել: Այս մասին տեղեկացնում է «ՌԻԱ Նովոստի» գործակալությունը:\nԱվելի վաղ ընտրական օրենսդրության մեջ փոփոխություններն ընդունվել էին Պետդումայի կողմից և հաստատվել Դաշնային խորհրդի կողմից: Այժմ արդեն Ռուսաստանում բազմօրյա քվեարկության ձևաչափը կտարածվի ոչ միայն ՏԻՄ, այլ նաև խորհրդարանական ընտրությունների վրա:\nԸնտրական հանձնաժողովի որոշմամբ՝ ընտրատեղամասերը կկարողանան աշխատել մի քանի օր շարունակ, բայց ոչ ավելի, քան 3 օր: Այս ձևաչափով քվեաթերթիկները կհաշվվեն վերջին օրը, քվեարկության ձևաչափը`ընտրական հանձնաժողովների շենքերից դուրս` բնակելի վայրերի հարակից տարածքներում, կպահպանվի:\nՄիևնույն ժամանակ, այս ձևաչափով, վաղաժամ քվեարկություն այլևս չի կազմակերպվի:\n"
}