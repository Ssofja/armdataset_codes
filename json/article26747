{
    "title": "Բռնցքամարտի ֆեդերացիան դատական հայց է ներկայացրել ՀԱՕԿ-ի դեմ |24news.am|",
    "text": "24news.am: ՀՀ բռնցքամարտի ֆեդերացիան դատական հայց է ներկայացրել Հայաստանի ազգային օլիմպիական կոմիտեի դեմ: Հայցը ներկայացվել է սեպտեմբերի 20-ին: Գործը մակագրվել է Երեւան քաղաքի ընդհանուր իրավասության դատարանի դատավոր Էդիկ Ավետիսյանին: Այդ մասին տեղեկանում ենք Դատական տեղեկատվական համակարգից:\nՆշենք, որ հուլիսի 24-ին Հայաստանի ազգային օլիմպիական կոմիտեն արտահերթ գլխավոր ասամբլեայի նիստի ժամանակ իր կազմից հանել էր Հայաստանի բռնցքամարտի ֆեդերացիան: ՀԱՕԿ գլխավոր քարտուղար Հրաչյա Ռոստոմյանը նշել էր, որ ֆեդերացիայի նախագահի ընտրությունները տեղի էին ունեցել խախտումներով:\nԲռնցքամարտի ֆեդերացիայի նախագահը ՀՀ նախկին ոստիկանապետ Վլադիմիր Գասպարյանի փեսա Արթուր Գևորգյանն է, իսկ ՀԱՕԿ նախագահն ԲՀԿ ղեկավար Գագիկ Ծառուկյանը:\n"
}