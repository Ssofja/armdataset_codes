{
    "title": "Աֆեյանի ընկերության ստեղծած պատվաստանյութն առաջին դրական արդյունքներն է գրանցել\r\n |24news.am|",
    "text": "24news.am: Ամերիկահայ գործարար Նուբար Աֆեյանի Moderna ընկերության ստեղծած պատվաստանյութն առաջին դրական արդյունքներն է գրանցել COVID19-ի դեմ պայքարում: Այս մասին տեղեկացնում է CNN-ը։\nԸնկերության մամլո ծառայության փողանցմամբ նախնական տվյալները ստացվել են կլինիկական փորձարկումների արդյունքում։ Փորձարկման նպատակն էր հասկանալ՝ արդյոք պատվաստանյութն անվտանգ է, թե ոչ:\nԱղբյուրի հաղորդմամբ առաջին փուլին մասնակցել են փոքր թվով մարդիկ։ Կլինիկական փորձարկման բոլոր ութ մասնակիցների մոտ վիրուսը չեզոքացնող հակամարմիններ են ձևավորվել, որոնք համեմատելի են այն մակարդակին, որը զարգանում է կորոնավիրուսով վարակված և ապաքինված մարդու օրգանիզմում առկա հակամարմիններին:\nԸնկերությունն այժմ մեկնարկելու է փորձարկումների երկրորդ փուլը, որը նախատեսում է առավել մեծ թվով մասնակիցների ներառում գիտափորձին: Մասնագետները նախատեսում են փորձարկման երրորդ փուլն սկսել հուլիսին:\n"
}