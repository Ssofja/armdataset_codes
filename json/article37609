{
    "title": "Պուտինը նոր արտոնություններ է սահմանել Ռուսաստան մեկնող Թուրքիայի քաղաքացիների համար |ermenihaber.am|",
    "text": "ermenihaber.am։ Ռուսաստանի նախագահ Վլադիմիր Պուտինը չեղարկել է վիզային ռեժիմը՝ ծառայողական և հատուկ անձնագրեր ունեցող Թուրքիայի քաղաքացիների համար: Նախօրեին ստորագրված հրամանագրի համաձայն՝ վերջիններս կարող են առանց վիզայի Ռուսաստան այցելել ցանկացած նպատակով:\nԹուրքիայում հատուկ անձնագրերը տրվում են պետական պաշտոնյաներին և նրանց ընտանիքի անդամներին՝ հինգ տարի ժամկետով: Դրանք հայտնի են նաև կանաչ անձնագիր անվամբ:Ծառայողական կամ գորշ անձանգրերը տրվում են այն պետական պաշտոնյաներին, ովքեր որևէ պետական հանձնարարությամբ գործուղվում են արտասահման:\nՆշենք, որ նախօրեին Թուրքիայի հետ վիզային ռեժիմի չեղարկման մասին էր հայտարարել նաև Ադրբեջանը: Այս երկրի ԱԳՆ-ի կողմից Թուրքիայի ԱԳՆ-ին ուղղված պաշտոնական նամակի համաձայն՝ Ադրբեջան մեկնող Թուրքիայի քաղաքացիների համար վիզայի անհրաժեշտությունը կչեղարկվի այս տարվա սեպտեմբերի 1-ից:\n"
}