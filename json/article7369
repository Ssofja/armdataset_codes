{
    "title": "Ռուսաստանը բազմիցս պատրաստակամություն է հայտնել վերականգնելու դիվանագիտական հարաբերությունները Վրաստանի հետ. Լավրով |tert.am|",
    "text": "tert.am: ՌԴ ԱԳ նախարար Սերգեյ Լավրովն անդրադարձել է Վրաստանի հետ պաշտոնական միջպետական դիվանագիտական հարաբերությունների բացակայությանը:«Ինչ վերաբերում է Վրաստանին, մենք գործնականում հարաբերություններ չունենք: Դրանք, ըստ էության, խզվել են Թբիլիսիի նախաձեռնությամբ: Մենք մեկ անգամ չէ, որ պատրաստակամություն ենք հայտնել վերականգնելու դրանք»,- «ՌԻԱ Նովոստի»-ի փոխանցմամբ՝ Լավրովն ասել է ՄԳԻՄՕ-ի ուսանողների և պրոֆեսորադասախոսական կազմի առաջ ելույթ ունենալիս:ՌԴ ԱԳՆ ղեկավարը տեղեկացրել է, որ չնայած Վրաստանի հետ դիվանագիտական հարաբերությունների բացակայությանը, Մոսկվան և Թբիլիսին համընդհանուր շահերի ոլորտներ ունեն, իսկ ինքն անձամբ շատ է սիրում այդ երկիրը: \n"
}