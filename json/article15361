{
    "title": "Հետաքննությունը դիտարկում Է Կամչատկայում Ան-26-ի կործանման երեք վարկած |armenpress.am|",
    "text": "armenpress.am: Հետաքննությունը դիտարկում Է Կամչատկայում ԱՆ-26 մարդատար ինքնաթիռի աղետի երեք վարկած, որոնց թվում եղանակային պայմանները եւ անձնակազմի սխալը: Այդ մասին լրագրողներին հայտնել են Քննչական կոմիտեի մամուլի ծառայությունում:\n«Ներկայումս հետաքննությունը դիտարկում Է պատահարի հետեւյալ վարկածները. անբարենպաստ եղանակային պայմաններ, օդանավի տեխնիկական անսարքություններ կամ օդանավավարման սխալ»,- ասված Է հաղորդագրության մեջ:\nՔննչական կոմիտեի տվյալներով՝ ինքնաթիռում եղել են անձնակազմի 6 անդամ եւ 22 ուղեւոր: «Նախնական տեղեկատվությամբ՝ օդանավի բեկորները հայտնաբերվել են Պալանա օդանավակայանից հյուսիս»,- հայտնել են գերատեսչությունում:\nԻնչպես ՏԱՍՍ-ին հայտնել են արտակարգ ծառայություններում, նախնական տեղեկատվությամբ կործանման պատճառ Է դարձել անձնակազմի սխալը վատ տեսանելիության պայմաններում: Ինքնաթիռը բախվել Է ժայռին, դրա բեկորներն ընկել են Օխոտի ծովը:\nԱրտակարգ ծառայություններում հաղորդել են, որ անձնակազմը չի հայտնել ինքնաթռի անսարքությունների մասին, մեկնաթռիչքից առաջ ինքնաթիռը տեխնիկապես սարքին Է եղել:\n"
}