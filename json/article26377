{
    "title": "Վրաստանում շուկաները կբացվեն փետրվարին, առևտրականները պարտադիր կթեստավորվեն |aliq.ge|",
    "text": "aliq.ge: Փետրվարի 1-ից առևտրի կենտրոնների հետ ծրագրվում է բացել նաև Վրաստանի բոլոր շուկաները։\nՀանդիպում է եղել խոշոր շուկաների սեփականատերերի ու կառավարության տնտեսական խմբի հետ։\nՔննարկվել են վերաբացումից հետո վաճառակետերում անվտանգության նորմերի կիրառման հարցերը։  Շուկայի աշխատակիցները պարտավոր են դիմակներով լինել, իսկ 2 շաբաթը մեկ անգամ Կորոնավիրուսի թեստ հանձնել։\nՀիշեցնենք` շուկաները (բացառությամբ ագրարային) փակ են նոյեմբերի 28-ի նոր կարգավորումներով, արգելքի ժամկետը լրանում է փետրվարին։\nՎրաստանում մեկնարկել է ակտիվ թեստավորման փուլ. պարտադիր թեստավորման ենթակա են խոցելի խմբերի ներկայացուցիչները։ Այս փուլում խոսվում է նաև տաքսու վարորդների ու հոգևորականների թեստավորման մասին։\n"
}