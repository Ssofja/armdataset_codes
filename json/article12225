{
    "title": "Իրանը շարունակում է ռազմածովային զորավարժությունները Չինաստանի և Ռուսաստանի հետ |1lurer.am|",
    "text": "1lurer.am: Առաջադեմ նավատորմ ունեցող հզոր պետությունները ցանկանում են համատեղ զորավարժություններ անցկացնել Իրանի զինված ուժերի հետ և պատրաստ են դա իրականացնել տարածաշրջանում: Այս մասին հայտարարել է Իսլամական Հանրապետության ռազմածովային ուժերի հրամանատարի տեղակալը՝ փոխանցում է իրանական Mehr գործակալությունը:\nԻրանցի բարձրաստիճան զինվորականի հավաստմամբ՝ այս ամենը խոսում է ծովում Իսլամական Հանրապետության զինված ուժերի մեծ կարողությունների մասին:\nԶինվորականը հայտարարել է, որ Իրանի ռազմածովային ուժերն այնքան հզոր են, որ կարող են անվտանգություն ապահովել Պարսից ծոցում, Հորմուզի նեղուցում, Հյուսիսային Հնդկական օվկիանոսում, ինչպես նաև բոլոր այն վայրերում, ուր պահանջում է Իրանի շահը:\nՌուս-իրանական ռազմածովային զորավարժություններից հետո ռազմական գործողություններին միանալու ցանկություն էին հայտնել նաև Չինաստանն ու Հնդկաստանը:\n"
}