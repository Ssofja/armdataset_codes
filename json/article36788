{
    "title": "Քրեակատարողական ծառայության աշխատակիցների աշխատավարձերի համար գումար հատկացվեց |hetq.am|",
    "text": "hetq.am: Կառավարությունն այսօրվա նիստին որոշեց քրեակատարողական ծառայության աշխատակիցների աշխատավարձերը մինչ տարեվերջ ապահովելու նպատակով հատկացնել շուրջ 160 միլիոն դրամ։\nՆման որոշման նախագիծ կառավարություն էր ներկայացրել արդարադատության նախարարությունը։\nԱյս գումարի հատկացման համար վերաբաշխումներ կկատարվեն արդարադատության նախարարությանը պետական բյուջեով նախատեսված միջոցներից։\nՆախարարությունը հայտնել է, որ քրեակատարողական ծառայության միջոցներից 448 միլիոն դրամ է հատկացվել «Քրեա­կատարողական բժշկության կենտրոն» ՊՈԱԿ-ին, որի պատճառով ծառայության միջոցները նվազել են։\n"
}