{
    "title": "Սիսիանում ոստիկանության ծառայողների ու քաղաքացիների միջև միջադեպ է գրանցվել, կան վնասվածքներ ստացած քաղաքացիներ. Էդգար Ջանոյան\r\n |tert.am|",
    "text": "tert.am: Սիսիանում ոստիկանության ծառայողների ու քաղաքացիների միջև միջադեպ է գրանցվել, կան վնասվածքներ ստացած քաղաքացիներ։ Միջադեպի վերաբերյալ ոստիկանության լրատվության վարչության պետի տեղակալ Էդգար Ջանոյանը պարզաբանեց․\n«ՀՀ ոստիկանության պետ Արման Սարգսյանի հանձնարարությամբ ոստիկանության ներքին անվտանգության վարչությունում նշանակվել է ծառայողական քննություն»։Հիշեցնենք, որ ԱԺ «Լուսավոր Հայաստան» խմբակցության պատգամավոր Սրբուհի Գրիգորյանը ֆեյսբուքյան իր էջում գրառում էր կատարել՝ նշելով, թե Սիսիանի ոստիկանապետի ժամանակավոր պաշտոնակատարը բռնություն է կիրառել քաղաքացիների նկատմամբ։\nՆա, մասնավորապես, գրել էր.\n«Հատուկ նոր ոստիկանապետի համար։\nՍիսիանում միլպետի ժամանակավոր պաշտոնակատարը բռնություն է կիրառել քաղաքացիների նկատմամբ։ 3 քաղաքացու է ծեծել, նրանցից մեկը Սիսիանի ավագանու անդամ, մյուսը 1952 թ. ծնված քաղաքացի է։ Ծեծվածները հոսպիտալում են։\nԱյս օրերին տարբեր զանգեր եմ ստացել, որ նա օգտվել է հայտարարված արտակարգ դրությունից։\nՍիսիանում մարդիկ ժամեր շարունակ դուրս են եկել փողոց։ Զբաղվեք այս խնդրով։\nՍիրելի քաղաքացիներ, ոչ ոք իրավունք չունի ձեռք բարձրացնի ձեզ վրա։ Ափսոս՝ Սիսիանում չեմ... Հիմա նաեւ պաշտոնական գրություն կուղարկեմ»։\n"
}