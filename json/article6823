{
    "title": "ՀՀ կառավարությունը հաստատեց 2019-2023 թվականների գործունեության միջոցառումների ծրագիրը |armenpress.am|",
    "text": "armenpress.am: Հայաստանի Հանրապետության կառավարությունը հաստատեց 2019-2023թթ գործունեության միջոցառումների ծրագիրը: Կառավարության մայիսի 16-ի նիստում հարցի քննարկման ընթացքում նախարարների մի մասը տեխնիկական փոփոխություններ իրականացնելու առաջարկներ ներկայացրեց:\nՀՀ փոխվարչապետ Մհեր Գրիգորյանն առաջարկեց տվյալ տեխնիկական հարցերը շտկելու համար սահմանել մեկ շաբաթ ժամկետ:\n«Ներկայացված բոլոր առաջարկներն էլ ընդունելի են: Առաջարկում եմ մեկ շաբաթ ժամկետ ֆիքսել վերջնական խմբագրական աշխատանքների ամփոփման համար, որովհետև ո’չ բանավեճային, ո’չ բովանդակային հարցեր չկան, տեխնիկական հարցեր են ընդամենը»,- ասաց Գրիգորյանը:\n"
}