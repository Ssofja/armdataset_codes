{
    "title": "Երեւանի քաղաքապետին կից սոցիալական աջակցության խորհուրդ կստեղծվի\r\n |news.am|",
    "text": "news.am: Երեւանի քաղաքապետին կից սոցիալական աջակցության խորհուրդ կստեղծվի: Համապատասխան որոշումն ընդունվել է Ավագանու նիստում:\nԽորհրդի գործունեության նպատակն է մայրաքաղաքի սոցիալապես խոցելի անդամների աջակցությունը, ուսանողների ուսման մասնակի վճարումը:\nԽորհուրդը կաշխատի նաեւ Հայրենական մեծ պատերազմի մասնակիցների, ինչպես նաեւ մարտական գործողությունների կամ ՀՀ զինված ուժերում կամ Արցախի ՊԲ-ում ծառայության իրականացման ժամանակ զոհված կամ հաշմանդամություն ստացածների ընտանիքների սոցիալական պայմանների բարելավման ուղղությամբ:\nԲացի այդ, խորհրդի գործունեությունը կապված կլինի բնակչությանը տարերային եւ տեխնածին աղետների եւ տնտեսական ցնցումների ժամանակ անհետաձգելի օգնություն ցուցաբերելու հետ:  \n"
}