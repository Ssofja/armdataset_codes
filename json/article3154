{
    "title": "Էրդողանի խոսքով՝ «Կիպրոսում պետք է երկու առանձին պետություն ստեղծվի» |azatutyun.am|",
    "text": "azatutyun.am: «Կիպրոսում միասնական դաշնային պետության ստեղծումը բացառվում է», - այսօր Անկարայում իշխող «Արդարություն և զարգացում» կուսակցության խորհրդարանական խմբակցության նիստի ժամանակ հայտարարել է Թուրքիայի նախագահ Ռեջեփ Թայիփ Էրդողանը։\n«Ընդունելի՞ կլինի դա Հունաստանի համար, թե՞՝ ոչ, սակայն, Կիպրոսի խնդրի միակ լուծումը երկու առանձին պետությունների ստեղծումն է», - ասել է Էրդողանը։\nԹուրքիայի նախագահը նաև հայտարարել է, թե չի պատրաստվում հանդիպել Հունաստանի վարչապետ Կիրիակոս Միցոտակիսի հետ։\n«Հունաստանի վարչապետը պետք է իր չափը ճանաչի», - «Ռոյթերս» գործակալության փոխանցմամբ, հայտարարել է Թուրքիայի նախագահը։\n"
}