{
    "title": "ՌԴ խորհրդարանի վերին պալատը դիտորդներ կգործուղի Հայաստան |azatutyun.am|",
    "text": "azatutyun.am: Ռուսաստանի Դաշնության խորհրդարանի վերին պալատի՝ Դաշնության խորհրդի պատվիրակությունը դիտորդական առաքելությամբ ներկա կլինի Հայաստանում հունիսի 20-ին կայանալիք արտահերթ խորհրդդարանական ընտրություններին:\nԴաշնության խորհրդի մամլո ծառայության փոխանցմամբ, Հայաստան գործուղվող պատվիրակությունը ղեկավարելու է գիտության, կրթության և մշակույթի հարցերի մշտական հանձնաժողովի նախագահ Վիկտոր Սմիրնովը:\nՊատվիրակության կազմում կլինեն Դաշնության խորհրդի սահմանադրական և պետական շինարարության հարցերի հանձնաժողովի անդամ Օլեգ Ցեպկինը, միջազգային հարաբերությունների հարցերի հանձնաժողովի անդամ Վադիմ Դենգինը և պաշտպանության ու անվտանգության հարցերի հանձնաժողովի անդամ Սերգեյ Կոլբինը:\n"
}