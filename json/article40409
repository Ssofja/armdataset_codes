{
    "title": "Խոշորացված որոշ համայնքներ 172 միլիոն դրամի տեխնիկա կստանան",
    "text": "Տարածքային կառավարման և ենթակառուցվածքների նախարարության Հայաստանի տարածքային զարգացման հիմնադրամը, Համաշխարհային բանկից ստացված վարկային միջոցներով, ՀՀ կառավարության քսան և համայնքի հինգ տոկոս համաֆինասավորմամբ շարունակում է իրականացնել «Սոցիալական ներդրումների և տեղական տնտեսության զարգացման» ծրագիրը, որի երկրորդ բաղադրիչով Հայաստան է բերվել տեխնիկայի նոր խմբաքանակ: Այս մասին հայտնեցին ՀՀ տարածքային կառավարման և ենթաքկառուցվածքների նախարարության հասարակայնության հետ կապերի բաժնից:\nՇահառու հերթական համայնքներն են`Սյունիքի մարզի Սիսիան համայնք,Վայոց Ձորի մարզի Արենի համայնք,Լոռու մարզի Ախթալա համայնք:\nՍիսիան համայնքը կստանա համակցված ճանապարհային բազմաֆունկցիոնալ մեքենա` 36 միլիոն 900 հազար դրամ արժողությամբ և աղբատար երկու մեքենա` յուրաքանչյուրը 35 միլիոն 250 հազար դրամ արժողությամբ:\nԱրենի և Ախթալա համայնքները կստանան մեկական աղբատար մեքենա` 32 միլիոն 350 հազար դրամ արժողությամբ:\nԱյս փուլում ընդհանուր ներդրումը կազմում է 172 միլիոն 100 հազար դրամ:\n"
}