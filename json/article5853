{
    "title": "ՀՀ վարչապետն ու Ղազախստանի նախագահը քննարկել են տնտեսական համագործակցությունը խորացնելու հետ կապված հարցեր |armenpress.am|",
    "text": "armenpress.am։ Ղազախստանի նախագահ Քասիմ-Ժոմարտ Տոկաևը հանդիպում է ունեցել Հայաստանի Հանրապետության վարչապետ Նիկոլ Փաշինյանի հետ:\nԻնչպես հաղորդում է «Կազինֆորմ» գործակալությունը,Հանդիպման ընթացքում քննարկվել են երկկողմ տնտեսական համագործակցությունը խորացնելու հետ կապված հարցեր:«Մեր երկրներն ընդհանուր շատ բան ունեն, ղազախական և հայկական ընկերությունները սերտորեն համագործակցում են տարբեր ոլորտներում: Հարկավոր է այդ կապերին լրացուցիչ իմպուլս հաղորդել, ինչը կամրապնդի առևտրա-տնտեսական փոխգործակցությունը,- ասել է Ղազախստանի նախագահը:ՀՀ վարչապետը վստահություն է հայտնել տնտեսության ոլորտում հայ-ղազախական փոխգործակցությունն ընդլայնելու հարցում: «Մեր երկրների միջև տնտեսական կապերն ամրապնդվում են, առևտրաշրջանառությունն աճում է: Բայց այդ ուղղությամբ մենք դեռ աճի մեծ ներուժ ունենք, որն առայժմ չի օգտագործվում ինչպես պետք է: Մեր կառույցները պետք է սերտորեն համագործակցեն, այդ թվում՝ ԵԱՏՄ շրջանակներում»,- ասել է Նիկոլ Փաշինյանը:\n"
}