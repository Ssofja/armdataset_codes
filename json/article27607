{
    "title": "«Թուրքիան ԱՄՆ-ի բարեկամը չէ»․ Ամերիկացի բարձրաստիճան պաշտոնյա |ermenihaber.am|",
    "text": "ermenihaber.am։ ԱՄՆ-ի մի շարք բարձրաստիճան պաշտոնյաներ բացասաբար են արձագանքել Թուրքիայի կողմից Սիրիայի հյուսիս-արևելքում իրականացվելիք ռազմագործողության թեմային:\nԱՄՆ-ի դեմոկրատ սենատոր Քրիս Վան Հոլլենը և հանրապետական սենատոր Լինդսի Գրեհեմը քննադատել են Թրամփի` Սիրիայից ԱՄՆ-ի զորքերը դուրսբերման որոշումը:\nԹրամփի որոշումը դատապարտել է նաև 2016թ. ԱՄՆ-ի նախագահական ընտրություններում թեկնածություն առաջադրած Հիլարի Քլինթոնը: Նա այդ որոշումը որակել է որպես դավաճանական սարսափելի արարք քրդերի հանդեպ և երդմնակալության ժամանակ տված խոստման դրժում:\nԻսկ ՄԱԿ-ում ԱՄՆ-ի նախկին ներկայացուցիչ Նիկի Հիլին Twitter-ում կատարած գրառման մեջ նշել է, որ Թուրքիան ԱՄՆ-ի բարեկամը չէ:\n«Եթե մենք մեր դաշնակիցներից ակնկալում ենք, որ մեր կողքին լինեն, ուրեմն պիտի մենք միշտ լինենք նրանց կողքին: Սիրիայում «Իսլամական պետություն» ահաբեկչական խմբավորման դեմ մեր հաջողված պայքարում քրդերը միջոց էին: Մեծ սխալ է թողնել նրանց մահվան վտանգի մեջ»,- գրել է Հիլին:\n"
}