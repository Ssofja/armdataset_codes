{
    "title": "ՄԱԿ-ի Մարդու իրավունքների հանձնակատարը ԼՂ հակամարտության կողմերին կոչ է արել հետևել մարդասիրական իրավունքին |azatutyun.am|",
    "text": "azatutyun.am: ՄԱԿ-ի մարդու իրավունքների հարցերով բարձրագույն հանձնակատարը կոչ է արել ղարաբաղյան հակամարտության կողմերին հետևել մարդասիրական իրավունքին, և թույլ չտալ, որ քաղաքացիական բնակչությունն ու ենթակառուցվածքները տուժեն ռազմական գործողություններից։\n«Հիշեցնում եմ, որ կողմերը պետք է հավատարիմ մնան ստանձնած պարտավորություններին», - հայտարարել է Միշել Բաչելետը, ընդգծելով, որ անհրաժեշտ է խուսափել մեծ վնասներ հասցնող զինատեսակների գործածումից։\nԱվելի վաղ Amnesty International իրավապաշտպան կազմակերպությունը հաստատել էր հայկական կողմի պնդումները՝ Ստեփանակերտը ռմբակոծվել է կասետային ռումբերով, որոնց օգտագործումն արգելված է միջազգային իրավունքով։\n"
}