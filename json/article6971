{
    "title": "Եվրոպայի խորհուրդը աջակցում է Հայաստանում տեղի ունեցող ժողովրդավարացման գործընթացին. ԵԽԽՎ նախագահ",
    "text": "Հայաստանում գտնվող ԵԽԽՎ նախագահ Լիլիան Մորի Պասքիեի հետ քննարկել ենք մեր համագործակցությանն ու շփմանն առնչվող ամենատարբեր ոլորտներին առնչվող հարցեր, լրագրողների հետ ճեպազրույցում ասաց ՀՀ ԱԺ նախագահ Արարատ Միրզոյանը` ամփոփելով հանդիպումը:\n«Կարևորել ենք Եվրոպայի խորհրդի Խորհրդարանական վեհաժողովի, մարդու իրավունքների հանձնակատարների, Վենետիկի հանձնաժողովների բոլոր ինստիտուտների դերակատարությունը վերջին տարիներին մեր երկրի ժողովրդավարացման գործում  աջակցության համար և վերահաստատել ենք իրողությունը, որ անցած տարվա ապրիլ-մայիսին ոչ բռնի հեղափոխությունից հետո ժողովրդավարական գործընթացները Հայաստանում այլևս անշրջելի են», - ասաց նա:\nՄիրզոյանը նշեց, որ անդրադարձել է եղել նաև Հայոց ցեղասպանությանը, մարդու իրավունքներին և երկոկղմ համագործակցության բազմաթիվ հարցերի:\nԵԽԽՎ նախագահն իր հերթին նկատեց, որ հանդիպման ժամանակ ևս մեկ անգամ վերահաստատվել է` Եվրոպայի խորհուրդը աջակցում է Հայաստանում տեղի ունեցող ժողովրդավարացման գործընթացին:\n«Մեր կողմից կրկին վերահաստատվեց այս գործընթացի հետագա աջակցման պատրաստակամությունը: Միևնույն ժամանակ մեր կողմից արծարծվեցին որոշ հարցեր, որոնք պետք է լուծվեն, և որոնց առջև կանգնած է Եվրոպան. դրանք ատելության խոսքն են, հավասարությունը տղամարդկանց և կանանց միջև, պայքարը ազգայանականության դեմ, որոնք մարտահրավեր են ամբողջ Եվրոպայի համար և պետք է ամբողջ ջանքերով պայքարենք դրանց դեմ, որպեսզի ավելի հուսալի և հանգիստ ապահով մայրցամաք ունենանք», - ասաց նա:\n"
}