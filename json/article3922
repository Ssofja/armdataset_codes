{
    "title": "Հոկտեմբերի 19-ի Պուտինի՝ պատերազմը կանգնեցելու առաջարկը կապիտուլանտը թաքցրել է նաև կուսակից ընկերներից․Վանեցյան |tert.am|",
    "text": "tert.am: Հոկտեմբերի 19-ի Վլադիմիր Պուտինի՝ պատերազմը կանգնեցելու առաջարկը կապիտուլանտը թաքցրել է ոչ միայն անվտանգության խորհրդի անդամներից, այլ նաև կուսակից ընկերներից։ Այս մասին «ԱրմՆյուզ» ՀԸ եթերում ասել է «Պատիվ ունեմ» դաշինքի առաջնորդ Արթուր Վանեցյանը։\n«Այդ պահից սկսած ցանկացած զոհված զինծառայողի միակ պատախսանատուն և մեղավորը Նիկոլ Փաշինյանն է»,-ասաց նա։\nԽոսելով արտաքին գործընկերներից՝ Արթուր Վանեցյանն ասաց, որ այս իշխանությունները ունեն բացառիկ տաղանդ փչացնել բոլոր հարաբերությունները և սուտը տեղափոխել արտաքին աշխարհ, փորձել խաբել գործընկերներին։ Նա կարևոր համարեց արտաքին գործընկերների հետ հարաբերությունների վերականգնումը:\n«Արցախյան հարցը պետք է բարձրացվի և հիմնական սկզբունքները, որոնք եղել են կարգավորման հիմքում, պետք է պահպանվեն, վերականգնվեն ազգերի ինքնորոշումը, ուժի չկիրառում։ Ես վստահեցնում եմ՝ երբ գանք իշխանության, այդ հարցը լինելու է մեր առաջնահերթությունը, միանշանակ, կարողանալու ենք դիվանագիտական ճանապարհով հասնել արցախյան հարցի հայանպաստ կարգավորմանը»,–ասաց նա։\nԱրթուր Վանեցյանը նշեց՝ հայկական շահը վերջին շրջանում ոչ մեկի կողմից առաջ չի մղվում, Ալիևը օգտվելով այդ իրավիճակից, փորձում է մաքսիմալը ստանալ։ «Նիկոլ Փաշինյանը անդադար պարտությունների սիմվոլ է, այնինչ շարունակում են գերիներ վերցնել, անդադար դատում են։ Գերիներ վերադարձնելու շատ ճանապարհներ կան»,-ասաց նա և օրինակ բերեց Հայաստանի սահմանը խախտածների նկատմամբ համապատասխան գործողություններ իրականացնելը։\n"
}