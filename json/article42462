{
    "title": "Հռոմի պապ Ֆրանցիսկոսը ողբերգություն է անվանել այն, ինչ տեղի է ունենում Լեռնային Ղարաբաղում",
    "text": "Հռոմի պապ Ֆրանցիսկոսը ողբերգություն է անվանել այն, ինչ տեղի է ունենում Լեռնային Ղարաբաղում։ Այս մասին Հռոմեական կաթոլիկ եկեղեցու ղեկավարը հայտարարել է Սուրբ Պետրոսի հրապարակում իր կիրակնօրյա քարոզում:\n«Բոլոր սրբերի տոնի այս օրը եկեք չմոռանանք, թե ինչ է կատարվում Լեռնային Ղարաբաղում, որտեղ կա զինված բախում, որն ընդհատվում է զինադադարի կարճ ժամանակահատվածներով։ Տները, ենթակառուցվածքները և աղոթատեղիները գնալով ավերվում են։ Ռազմական գործողությունները ավելի շատ ազդում են քաղաքացիական բնակչության վրա։ Սա ողբերգություն է», - ասել է Ֆրանցիսկոսը։\nՆա կոչ է արել հակառակորդ կողմերին հրաժարվել ռազմական մեթոդներից, որոնք հանգեցնում են «անմեղ մարդկանց արյան թափմանը»։\nԹարգմանությունը՝ Վաղինակ Ասատրյանի\n"
}