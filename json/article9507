{
    "title": "Հայաստանում կարճատև անձրև և ամպրոպ է սպասվում, առանձին շրջաններում հնարավոր է կարկուտ",
    "text": "Հայաստանի տարածքում մայիսի 16-ին, 21-ին կեսօրից հետո առանձին շրջաններում, 17-ի ցերեկը, 18-ին շրջանների զգալի մասում սպասվում է կարճատև անձրև և ամպրոպ: Առանձին հատվածներում հնարավոր է կարկուտ։ Մայիսի 19-20-ն սպասվում է առանց տեղումների եղանակ:\nԻնչպես տեղեկացրին ՀՀ արտակարգ իրավիճակների նախարարության տեղեկատվության և հասարակայնության հետ կապերի վարչությունից, քամին կլինի հարավ-արևմտյան՝ 5-10 մ/վ արագությամբ, ամպրոպի ժամանակ առանձին շրջաններում սպասվում է քամու ուժգնացում մինիև 15-20 մ/վ:\nՕդի ջերմաստիճանն էապես չի փոխվի:\nԸստ աղբյուրի՝ Երևան քաղաքում մայիսի 16-ի և 21-ի երեկոյան ժամերին քաղաքի առանձին հատվածներում հնարավոր է, 17-ին կեսօրից հետո, 18-ի գիշերը սպասվում է կարճատև անձրև և ամպրոպ։ Մայիսի 18-ի ցերեկը, 19-20-ն սպասվում է առանց տեղումների եղանակ:\n"
}