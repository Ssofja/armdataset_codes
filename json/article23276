{
    "title": "Անհամաչափ տեղումներ, պարզ օրերի աճ, ամպրոպի հաճախականության նվազում. հուլիսն ըստ Շրջակա միջավայրի նախարարության",
    "text": "ՀՀ շրջակա միջավայրի նախարարությունը հրապարակել  է հուլիս ամսվա կլիմայական բնութագիրը և եղանակային կանխատեսումը: Ըստ այդմ, հուլիսը Հայաստանում ամռան ամենաշոգ ամիսներից մեկն է:\nԱյդ ամսին զգալիորեն աճում է պարզ օրերի թիվը, Արարատյան դաշտում այն կազմում է 14-15 օր, մեծանում է արևափայլի տևողությունը` հասնելով իր առավելագույն արժեքին:\nԿտրուկ նվազում է տեղումների քանակը, որն ամբողջ տարածքում միջինը կազմում է  49մմ, սակայն տեղումները բաշխվում են շատ անհամաչափ:\nԱմպրոպների հաճախականությունը հուլիսին նվազում է:\nԵրևանում օդի միջին ամսական ջերմաստիճանը կանխատեսվում է +27…+28°C:\n Արարատի, Արմավիրի մարզերում, Արագածոտնի և Կոտայքի նախալեռնային շրջաններում օդի միջին ամսական ջերմաստիճանը կանխատեսվում է +27...+28°C:\n Շիրակի և Գեղարքունիքի մարզերում, Արագածոտնի և Կոտայքի լեռնային շրջաններում՝ +17...+21°C:\n Լոռու մարզում՝ +18...+20°C, Տավուշի մարզում՝ +20...+24°C:\n Վայոց Ձորի նախալեռնային շրջաններում օդի միջին տարեկան ջերմաստիճանը կանխատեսվում է +27...+28°C, լեռնային շրջաններում` +18...+20°C:\n Սյունիքի հովտային շրջաններում +26...+29°C, նախալեռնային շրջաններում` +19...+21°C:\n"
}