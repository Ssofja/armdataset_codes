{
    "title": "Դատախազությունը Օնիկ Գասպարյանից հանցագործության մասին հաղորդում չի ստացել\r\n\r\n |armenpress.am|",
    "text": "armenpress.am: ՀՀ գլխավոր դատախազությունը ՀՀ ԶՈւ Գլխավոր շտաբի նախկին պետ Օնիկ Գասպարյանից ոչ մի դիմում չի ստացել:\nԱյս մասին ասաց ՀՀ գլխավոր դատախազության հանրային կապերի բաժնի պետ Արևիկ Խաչատրյանը՝ անդրադառնալով ԶԼՄ-ներում շրջանառվող լուրին, համաձայն որի Գասպարյանը դատախազություն պետք է ներկայացներ հանցագործության մասին հաղորդում:\nԶԼՄ-ներում շրջանառվում է նաև դատախազին ներկայացված դիմումի տեքստը:\nԱվելի վաղ, Օնիկ Գասպարյանի փաստաբան Արթուր Հովհաննիսյանը հայտնել էր, որ հանցագործության մասին հաղորդում է ներկայացնելու ՀՀ գլխավոր դատախազություն:\n"
}