{
    "title": "Իրակլի Կոբախիձեն ընտրվել է ԵԽԽՎ փոխնախագահ |aliq.ge|",
    "text": "aliq.ge։ Վրաստանի խորհրդարանական մեծամասնության անդամ Իրակլի Կոբախիձեն ընտրվել է Եվրոպայի խորհրդի խորհրդարանական վեհաժողովի փոխնախագահ:\nՔվեարկությունը տեղի է ունեցել Ստրասբուրգում՝ ԵԽ ձմեռային նստաշրջանի շրջանակներում:\nԻրակլի Կոբախիձեի գլխավորությամբ Վրաստանի խորհրդարանական պատվիրակությունը այս օրերին Ստրասբուրգում մասնակցում է ԵԽԽՎ-ի նստաշրջանին։\nԲացի այդ, նախատեսված է Վրաստանի Արտաքին գործերի նախարար Դավիթ Զալկանիանիի ելույթը։ Նա հանդես կգա որպես Եվրախորհրդի նախարարների հանձնաժողովի նախագահությունը ստանձնած երկրի ներկայացուցիչ՝ ներկայացնելով նախարարների կաբինետի կողմից իրականացված գործունեության հաշվետվությունը։\nՀունվարի 27-ին Ստրասբուրգում ելույթ կունենա նաև Վրաստանի նախագահ Սալոմե Զուրաբիշվիլին:\n"
}