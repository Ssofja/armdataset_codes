{
    "title": "Թուրքիայում ձերբակալվել է Դինքի սպանության գործով հետախուզվողը |news.am|",
    "text": "news.am: Ստամբուլի հայկական «Ակոս» շաբաթաթերթի նախկին գլխավոր խմբագիր Հրանտ Դինքի սպանության գործով հետախուզվող Թունջայ Ուզունդալը ձերբակալվել է Իզմիրում։\nԹուրքական Ahvalnews–ի փոխանցմամբ՝ Թունջայ Ոզունդալը ավելի վաղ ձերբակալվել էր Դինքի սպանության գործով որպես կասկածյալ զինված հանցախմբի անդամ լինելու եւ սպանության կազմակերպմանը օգնելու մեղադրանքով։\nԴատարանը նրան ստորագրությամբ ազատ էր արձակել, սակայն նա անհետ կորել էր, որից հետո դատարանը կրկին կալանման որոշում է կայացրել։\n"
}