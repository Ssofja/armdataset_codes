{
    "title": "Չինաստանը կորոնավիրուսի հարցում կօգնի այլ երկրներին |azatutyun.am|",
    "text": "azatutyun.am: Չինաստանի փոխարտգործնախարար Մա Ժաոչժուն ասել է, որ նոր կորոնավիրուսի դեմ պայքարում Պեկինը պատրաստ է օգնություն տրամադրել Հարավային Կորեային և «Մեկ գոտի, մեկ ճանապարհ» տարածաշրջանային ծրագրում ընդգրկված երկրներին:\nՉինաստանը մարդասիրական և բժշկատեխնիկական աջակցություն կփոխանցի ոչ միայն Հարավային Կորեային, այլև Կամբոջային, Շրի Լանկային, Պակիստանին, Ճապոնիային և Իրանին:\n«Ցավով փաստում ենք, որ իրավիճակը վատթարանում է Հարավային Կորեայում, մենք ցանկանում ենք օգնել Հարավային Կորեայի կառավարությանը և ժողովրդին կորոնավիրուսը զսպելու հարցում»,- ասել է փոխնախարարը:\nՉինաստանում գրանցվել է կորոնավիրուսի ավելի քան 80 հազար դեպք, մահացել է ավելի քան 3 հազար մարդ, ավելի քան 52 հազար հիվանդներ ապաքինվել են:\n"
}