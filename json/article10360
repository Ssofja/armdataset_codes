{
    "title": "ԱՄՆ գիտնականները սկսել են նոր տեսակի կորոնավիրուսի դեմ պատվաստման թեստավորումը",
    "text": "Մարտի 16-ին ԱՄՆ գիտնականները սկսել են նոր տեսակի կորոնավիրուսի դեմ պատվաստման թեստավորումը՝ դառնալով աշխրահի գիտնականների ձեռնարկած ջանքերի առաջամարտիկը։ Գիտափորձին մասնակցել է 45 կամավոր։\nՍիեթլում գտնվող Kaiser Permanente Washington հետազոտական ինստիտուտի գիտական թիմի ղեկավար Լիզա Ջեքսոնը փորձը սկսելուց առաջ ասել է, որ այս արտակարգ իրավիճակում յուքանչյուր ոք ուզում է անել իրենից կախված ամեն ինչ։\nԵրեկվա փորձը մարդկանց վրա անցկացվելիք թեստերի միայն առաջին քայլն է։ Անհրաժեշտ կլինի անցակցնել մի շարք թեստեր, որպեսզի ապացուցվի պատվաստումների անվտանգությունն ու արդյունավետությունը։\nԱՄՆ Առողջապահության ազգային ինստիտուտի աշխատակից դոկտոր Էնթոնի Ֆաուչին ասել է, որ անգամ եթե ուսումնասրիությունները ու փորձերը դրական ընթացք ունենան, պատվաստամիջոցը պատրաստ կլինի լայն կիրառման համար ոչ շուտ, քան 12–18 ամիս անց։ \nՍիեթլի հետազոտական ինստիտուտը մեկն է ԱՄՆ պետական ցանցի ինստիտուստներից, որոնք տարբեր տեսակի պատվաստամիջոցների թեստավորմամբ են զբաղվում, ու ընտրվել է կորոնավիրուսի դեմ պատվաստանյութի ստեղծման աշխատանքների համար նախքան COVID-19-ի զանգվածային տարածումը Վաշինգտոն նահանգում։ \nԿամավորները մանրակրկիտ ուսումնասիրության արդյունքում ընտրված 18-55 տարեկան անձինք են, որոնք չունեն խրոնիկ հիվանդություններ ու գտնվում են լավ առողջական վիճակում։\nԱղբյուրը՝ apnews.com:\nԼիլիթ Հարությունյան\n"
}