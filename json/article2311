{
    "title": "Դավիթ Բաբայանի մոսկովյան այցի ընթացքում քննարկվել են տարածաշրջանային իրավիճակին առնչվող հարցեր",
    "text": "Մայիսի 23-28-ը Արցախի արտաքին գործերի նախարար Դավիթ Բաբայանն աշխատանքային այցով գտնվում էր Մոսկվայում, հայտնում են նախարարությունից։\nԱյցի ընթացքում Արցախի արտաքին գերատեսչության ղեկավարը հանդիպումներ է ունեցել ՌԴ քաղաքական, հասարակական, գիտակրթական շրջանակների, Ռուսաստանի հայ համայնքի և Հայ Առաքելական եկեղեցու ներկայացուցիչների հետ։\nՔննարկվել են տարածաշրջանում ստեղծված իրավիճակին, հնարավոր զարգացումներին, ադրբեջանա-ղարաբաղյան հակամարտության կարգավորման հեռանկարներին, Արցախ-Սփյուռք կապերի հետագա խորացմանն առնչվող հարցեր։\n"
}