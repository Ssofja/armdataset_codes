{
    "title": "Թբիլիսիում տեղի է ունեցել բողոքի երթ դեպի իշխող «Վրացական երազանք» կուսակցության գրասենյակ |azatutyun.am|",
    "text": "azatutyun.am: Երեկ երեկոյան Թբիլիսիի Ռուսթավելի պողոտայում բողոքի ակցիա է տեղի ունեցել, ցուցարարները երթով շարժվել են դեպի իշխող «Վրացական երազանք» կուսակցության գրասենյակ:\nԵրթը մեկնարկել է ներքին գործերի նախարարության ներկայացուցիչների ճեպազրույցից հետո, որում նշվել է, որ ըստ փորձաքննության միջանկյալ տվյալների՝ ընդդիմադիր Pirveli հեռուստաընկերության օպերատոր Ալեքսանդր (Լեքսո) Լաշկարավան մահացել է թմրանյութերի գերդոզավորումից:\nԼաշկարավան ծեծի էր ենթարկվել անցած շաբաթասկզբին՝ փոքրամասնությունների իրավունքների պաշտպանությանը միտված շքերթի դեմ ազգայնականների կազմակերպած բողոքի ակցիայի ժամանակ։\n"
}