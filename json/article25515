{
    "title": "Գագիկ Ծառուկյանը 10 ժամ անց դուրս է եկել ԱԱԾ շենքից |armtimes.com|",
    "text": "armtimes.com: ԲՀԿ առաջնորդ Գագիկ Ծառուկյանը ԱԱԾ քննչական դեպարտամենտից դուրս գալից պատասխանեց լրագրողների ընդամենը 1 հարցի.\n«Բոլոր կատարված գործողությունները, որը դա տեղի է ունեցել իմ ելույթից հետո, ես դա համարում եմ քաղաքական հետապնդում: Կան թղթեր, սարքած թղթեր, ամեն ինչը դա  եղել է իմ ելույթից հետո, ուրեմն սա քաղաքական հետապնդում է»,-ասաց նա:\nՊատասխանելով հարցին, թե կոնկրետ որ քրեական գործով է ինքը հարցաքաննվել, Ծառուկյանը միայն նշեց, որ քննությունը է տարվում.\n«Ասենք թե կարող եք դիմել համապատասխան մարմիններին, ամեն ինչ իմանալ: Բայց ես ասում եմ, սա քաղաքական հետապնդում է, պապուս թվի գործերը հանել են, ես բիզնեսների կառավարման հետ գործ չունեմ: Այս գործողությունները եղել են իմ ելույթից հետո, ուրեմն սա քաղաքական հետապնդում է, եթե ելույթից առաջ լիներ,  կմտածեի 50/50 է: Ես միայն այսքանը կասեմ: Շնորհակալություն, բոլորդ գնացեք տուն»,-եզրափակեց նա:\n Ծառուկյանին ԱԱԾ շենքի դիմաց դիմավորել են նրա աջակիցները։ Նրանցից ավելի քան 100-ը բերման է ենթարկվել ոստիկանություն պարետի սահմանված կանոնները խախտելու համար։\nԱռավել մանրամասն՝ armtimes.com-ում\n"
}