{
    "title": "Թուրքական ԱԹՍ արտադրող ընկերության տարածքում նկարահանումների համար ձերբակալված ռուս լրագրողների գործը դատարան է ուղարկվել․ ՌԻԱ Նովոստի |factor.am|",
    "text": "factor.am: Ստամբուլում ձերբակալված ռուս լրագրողների գործը փոխանցվել է դատարան, հաղորդում է  ՌԻԱ Նովոստին: «Կալանավորված լրագրողների գործը կքննի դատարանը, գործն արդեն դատարանում է», – ասվում է հաղորդագրությունում: Ավելի վաղ ռուսական НТВ հեռուստաալիքից հայտնել էին, որ «Կենտրոնական հեռուստաընկերության» ծրագրի աշխատակիցներ Ալեքսեյ Պետրուշկոն ու Իվան Մալիշկինը ձերբակալվել էին Թուրքիայում, նրանք կապի դուրս չեն եկել։ Թուրքիայի ԱԳՆ-ում ՌԻԱ Նովոստիի աղբյուրը հայտնել էր, որ ձերբակալված ռուս լրագրողները, իբրև թե, տեսանկարահանման թույլտվություն չեն ունեցել ու նկարահանումներ են արել այն տարածքում, որտեղ Baykar Savunma ընկերությունն արտադրում է ռազմական անօդաչու թռչող սարքեր։ \n"
}