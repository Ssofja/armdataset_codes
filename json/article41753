{
    "title": "Հայաստանում կորոնավիրուսային հիվանդության դեմ պատվաստումների շեմն անցել է 10 հազարը․ ԱՆ",
    "text": "Կորոնավիրուսային հիվանդության դեմ պատվաստումների շեմն անցել է 10 հազարը։ Այս մասին տեղեկացնում է ՀՀ առողջապահության նախարարությունը։\nԿորոնավիրուսային հիվանդության դեմ պատվաստումների մեկնարկից ի վեր` մայիսի 7-ի դրությամբ, կատարվել է 10281 պատվաստում` թե՛ «ԱստրաԶենեկա», թե՛ «Սպուտնիկ-Վի» պատվաստանյութերով:\nՀիշեցնենք, որ «ԱստրաԶենեկա»-ով պատվաստումները կարող են իրականացվել 18 և բարձր տարիքի անձանց շրջանում, ըստ դիմելիության, կամավորության սկզբունքով: Իսկ «Սպուտնիկ-Վի»-ով պատվաստումները նախատեսված են ռիսկի խմբերի անձանց, մասնավորապես` 18-ից 54 տարեկան բուժաշխատողների, 18-ից 54 տարեկան քրոնիկ հիվանդների, 18-ից 54 տարեկան սոցիալական խնամքի կենտրոնների բնակիչների և աշխատակիցների համար\n"
}