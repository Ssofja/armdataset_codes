{
    "title": "Պատերազմական իրավիճակով պայմանավորված՝ Վեհափառը նամակներ է հղել Հայոց եկեղեցու թեմերին և համայնքներին",
    "text": "Արցախի շուրջ վերջին օրերին ստեղծված պատերազմական իրավիճակով պայմանավորված՝ Գարեգին երկրորդ Ամենայն Հայոց կաթողիկոսը շրջաբերական նամակներ է ուղղել Հայոց եկեղեցու թեմերին և համայնքներին։\nՄայր Աթոռի տեղեկատվական համակարգի փոխանցմամբ՝ մասնավոր հանձնարարական է տրվել Հայաստանի Զինված ուժերի հոգևոր առաջնորդին, հայաստանյան թեմակալ առաջնորդներին և եկեղեցական բոլոր կառույցներին՝ սատար լինելու Հայոց բանակին և հնարավոր օժանդակություն ցուցաբերելու Արցախի ժողովրդին:\nՎեհափառը նաև հորդոր է ուղղել աշխարհասփյուռ թեմերին և համայնքներին՝ կազմակերպել հանգանակություններ՝ հավաքված միջոցները ծառայեցնելու «Հայաստան» համահայկական հիմնադրամի կողմից նախանշված «Մենք ենք, մեր սահմանները․ բոլորս Արցախի համար» ծրագրին՝ ի նպաստ հայրենիքի առջև ծառացած դժվարությունների հաղթահարման, ասված է հաղորդագրությունում:\n"
}