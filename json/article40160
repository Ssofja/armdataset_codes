{
    "title": "Թրամփը կարծում է, որ Սաուդիան Արաբիան առաջիկայում կմիանա Իսրայելի, ԱՄԷ-ի և Բահրեյնի միջև հարաբերությունների կարգավորման համաձայնագրերին |tert.am|",
    "text": "tert.am: ԱՄՆ նախագահ Դոնալդ Թրամփը կարծում է, որ Սաուդիան Արաբիան առաջիկայում կմիանա Իսրայելի, ԱՄԷ-ի և Բահրեյնի միջև հարաբերությունների կարգավորման վերաբերյալ ստորագրված համաձայնագրին։ Այս մասին հաղորդում է ТАСС-ը:\n«Ես զրուցել եմ Սաուդիան Արաբիայի թագավորի հետ: Առաջիկայում, կարծում եմ, կմիանան նրանք․ ես իսկապես այդպես եմ կարծում»,- հայտարարել է Թրամփը:\nԹրամփն ասել է նաև, որ կարճ ժամանակում ստորագրված եռակողմ համաձայնագրին կմիանա մոտ 9 երկիր:\n«Բազմաթիվ երկրներ կարճ ժամանակում կմիանան համաձայնագրերին: Կլինի յոթ, ութ կամ ինը պետություն, այդ թվում՝ խոշոր պետություններ»,- համոզմունք է հայտնել Թրամփը:\n"
}