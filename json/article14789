{
    "title": "ԵՄ-ում հայտարարել են COVID-19-ի դեմ պատվաստանյութ արտադրողների հետ բանակցությունների մասին |armenpress.am|",
    "text": "armenpress.am: Եվրահանձնաժողովը (ԵՀ) ներկայումս բանակցություններ Է վարում մի քանի ընկերությունների հետ նոր կորոնավիրուսի դեմ պոտենցիալ պատվաստանյութի վերաբերյալ, սակայն չի կարող տալ դրանց անունը, մինչեւ գործընթացի ավարտը: Այդ մասին ՏԱՍՍ-ին հայտնել Է Եվրահանձնաժողովի ներկայացուցիչը՝ պատասխանելով այն հարցին, թե ԵՄ-ն Ռուսաստանի հետ քննարկում Է արդյոք ռուսական պատվաստանյութի գնման հարցերը:\n«Մենք վարում ենք բավականին ինտենսիվ բանակցություններ ԵՄ-ի քաղաքացիների համար արդարացի գներով պատվաստանյութերի բազմազանացված թղթապանակի ստեղծման նպատակով: Բանակցություններ են վարվում մի քանի ընկերությունների հետ, որոնք պատվաստանյութի հեռանկարային թեկնածու ունեն: Մենք չենք կարող այս պահին տալ ընկերությունների անունները, որոնց հետ բանակցություններ ենք վարում»,- ասել Է նա:\nԸստ որում ԵՀ-ում ընդգծել են, որ ԵՄ-ն «չի կարող փոխզիջման գնալ պատվաստանյութի անվտանգության պահանջների նկատմամբ»: «Թեեւ մենք լիովին պաշտպանում ենք հնարավորինս արագ պատվաստանյութի մշակման նպատակը, մենք չենք կարող փոխզիջման գնալ անվտանգության նկատմամբ պահանջների առումով, հատկապես եթե այն տրվում Է առողջ մարդկանց: Դա պահանջում Է կլինիկական փորձարկումաների բավականաչափ տվյալներ, որոնք ցույց են տալիս, որ պատվաստանյութն անվտանգ Է եւ արդյունավետ»,- հավելել Է նա:\n"
}