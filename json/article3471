{
    "title": "Միացյալ Նահանգները պետք է օգնություն ցուցաբերի հումանիտար ճգնաժամից տուժած Լեռնային Ղարաբաղին. սենատորներ Բոբ Մենենդես, Ռոբ Պորթմեն |tert.am|",
    "text": "tert.am: Միացյալ Նահանգները պետք է օգնություն ցուցաբերի հումանիտար ճգնաժամից տուժած Լեռնային Ղարաբաղին: Նման համոզմունք են հայտնել ԱՄՆ Կոնգրեսի արտաքին հարաբերությունների հանձնաժողովի անդամներ, սենատորներ Ռոբերտ Մենենդեսն ու Ռոբ Պորթմենը տարածած համատեղ հայտարարությունում:\n«Հումանիտար իրավիճակը Հարավային Կովկասում աղետալի է, և ձմռան մոտենալով պայմանավորված` վիճակն էլ ավելի է ծանրանալու: Դրան են նպաստելու ինչպես կորոնավիրուսը, այնպես էլ` Թուրքիայի աջակցությամբ Ադրբեջանի հրահրած պատերազմի` Լեռնային Ղարաբաղի ենթակառուցվածքներին հասցված հսկայական վնասները: Լեռնային Ղարաբաղի էթնիկ հայկական բնակչության կեսից ավելին հեռացել է, մասնավորապես` կանանց ու երեխաների 90%-ը: Ռազմական գործողությունները թեև ավարտվել են, բայց դրանց հասցրած վնասները միջազգային հանրության կողմից որոշիչ գործողությունների բացակայության պայմաններում շարունակում են մարդկանց կյանքեր խլել»,- շեշտել են սենատորները:\nՄենենդեսն ու Պորտմանը Լեռնային Ղարաբաղի վերականգնման համար անհրաժեշտ ֆինանսավորումից զատ խնդրել են նաև Սենատին կոնկրետ միջոցներ հատկացնել Լեռնային Ղարաբաղի տարածքում ականազերծման աշխատանքների համար:\n"
}