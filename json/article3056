{
    "title": "Թուրքիայում մինչև օրս Covid-19-ի 221․500 դեպք է գրանցվել |ermenihaber.am|",
    "text": "ermenihaber.am: Թուրքիայում հուլիսի 21-ին կորոնավիրուսից (Covid-19) մահացել է 17 մարդ։ Այդ մասին «Twitter» միկրոբլոգի իր պաշտոնական էջում հայտնել է Թուրքիայի առողջապահության նախարար Ֆահրեթթին Քոջան։\nՆախարարը նշել է, որ 1 օրում կատարված 42․846 թեստի արդյունքում հաստատվել է կորոնավարակի 928 նոր դեպք։ Նույն ժամանակահատվածում գրանցվել է ապաքինման 1․009 դեպք:\nԸստ պաշտոնական տվյալների` մինչև օրս համավարակից ապաքինվել է 204.011 մարդ, իսկ 1.246 հիվանդ էլ գտնվում է վերակենդանացման բաժանմունքում։\nԹուրքիայում մինչև այժմ ընդհանուր առմամբ արձանագրվել է վարակման 221․500 և մահվան 5․526 դեպք։ Թեստավորումների թիվը հասել է 4 մլն 359.627-ի։\n"
}