{
    "title": "Պաշտոնատար անձի կողմից կաշառք տալ, կաշառք ստանալ ու կաշառքի միջնորդություն. քրեական գործեր ՀԺ-ի հրապարակման հիման վրա |armtimes.com|",
    "text": "Armtimes.com-ում մարտի 18-ին հրապարակված «Կոլեկտիվով 21 հազար դրամ ենք հավաքել տվել, որ նախագահի վերահսկողության ծառայությունը ստուգումներ չանի. Սպիտակի մշակույթի տան աշխատակից» հոդվածի փաստով ոստիկանության Սպիտակի բաժնում քրեական գործ է հարուցվել քրեական օրենսգրքի մի քանի հոդվածներով: Հոդվածը Լոռու դատախազությունն ուղարկել էր ոստիկանության Սպիտակի բաժին՝ նյութեր նախապատրաստելու.\n«Ոստիկանությունում քրեական գործ է հարուցվել ՀՀ ՔՕ-֊ի 311֊ հոդվածի 1-ին մասով (Պաշտոնատար անձի կողմից կաշառք ստանալը, այսինքն՝ պաշտոնատար անձի կողմից անձամբ կամ միջնորդի միջոցով իր կամ այլ անձի համար դրամ, գույք, գույքի նկատմամբ իրավունք, արժեթղթեր կամ որևէ այլ առավելություն ստանալը՝ կաշառք տվողի կամ նրա ներկայացրած անձի օգտին պաշտոնատար անձի կողմից իր լիազորությունների\nշրջանակում որևէ գործողություն կատարելու կամ չկատարելու կամ իր պաշտոնեական դիրքն օգտագործելով այդպիսի գործողություն կատարելուն կամ չկատարելուն նպաստելու կամ ծառայության գծով հովանավորչության կամ թողտվության համար՝ պատժվում է տուգանքով՝ նվազագույն աշխատավարձի երեքհարյուրապատիկից հինգհարյուրապատիկի չափով, կամ ազատազրկմամբ՝ առավելագույնը հինգ տարի ժամկետով՝ որոշակի պաշտոններ զբաղեցնելու կամ որոշակի գործունեությամբ\nզբաղվելու իրավունքից զրկելով՝ առավելագույնը երեք տարի ժամկետով, քրեական օրենսգրքի 312 հոդվածի 1-ին մասով (Պաշտոնատար անձին կաշառք տալը, այսինքն՝ պաշտոնատար անձին անձամբ կամ միջնորդի միջոցով նրա կամ այլ անձի համար դրամ, գույք, գույքի նկատմամբ իրավունք, արժեթղթեր կամ որևէ այլ առավելություն խոստանալը կամ առաջարկելը կամ տրամադրելը՝ իր կամ իր ներկայացրած անձանց օգտին պաշտոնատար անձի կողմից իր լիազորությունների շրջանակում որևէ\nգործողություն կատարելու կամ չկատարելու կամ պաշտոնատար անձի կողմից իր պաշտոնեական դիրքն օգտագործելով այդպիսի գործողություն կատարելուն կամ չկատարելուն նպաստելու կամ ծառայության գծով հովանավորչության կամ թողտվության համար՝ պատժվում է տուգանքով՝ նվազագույն աշխատավարձի հարյուրապատիկից երկուհարյուրապատիկի չափով, կամ կալանքով՝ մեկից երեք ամիս ժամկետով, կամ ազատազրկմամբ՝ առավելագույնը երեք տարի ժամկետով), ինչպես նաեւ 313 հոդվածի 1-ին մասով՝ կաշառքի միջնորդություն (Կաշառքի միջնորդությունը՝\nկաշառք տվողի և կաշառք ստացողի միջև կաշառքի շուրջ համաձայնության գալուն կամ արդեն կայացած համաձայնության իրականացմանը նպաստելը՝ պատժվում է տուգանքով՝ նվազագույն աշխատավարձի հարյուրապատիկից երկուհարյուրապատիկի չափով, կամ կալանքով՝ առավելագույնը երկու ամիս ժամկետով, կամ ազատազրկմամբ՝ առավելագույնը երեք տարի ժամկետով):\n"
}