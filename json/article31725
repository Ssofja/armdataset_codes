{
    "title": "Ոստիկանությունը հերքում է նախընտրական գործընթացներին իր միջամտության մասին լուրերը",
    "text": "ՀՀ ոստիկանությունը հայտարարություն է տարածել, որում ասված է.\n«Որոշ ԶԼՄ-ներում լուրեր են տարածվում, թե ոստիկանությունը «ակտիվորեն միջամտում է» նախընտրական գործընթացներին։\nՀայտնում ենք, որ այս կարգի լուրերը որևէ աղերս չունեն իրականության հետ։\nՈստիկանությունը և՛ նախընտրական շրջանում, և՛ բուն ընտրությունների ընթացքում ունի օրենքով հստակ սահմանված գործառույթներ և իրեն վերապահված խնդիրները կատարել ու կատարելու է բացառապես այդ լիազորությունների շրջանակում։\nՀորդորում ենք հանրային գործընթացները մեկնաբանելիս ձեռնպահ մնալ կամայական գնահատումներ անելու և քաղաքացիներին ապակողմնորոշելու մերժելի գործելակերպից»։\n"
}