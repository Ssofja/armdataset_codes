{
    "title": "Տուֆաշենում ապրող ընտանիքը տեղափոխվել է ապահով կացարան. ՀՀ աշխատանքի և սոցիալական հարցերի նախարարության պարզաբանումը",
    "text": "ՀՀ Աշխատանքի և սոցիալական հարցերի նախարարությունը պարզաբանում է ներկայացրել Տուֆաշեն համայնքում ապրող ընտանիքի անչափահաս անդամների մասին տարածվող լուրերի վերաբերյալ։ \n«Շիրակի մարզի Տուֆաշեն համայնքում ապրող ընտանիքի անչափահաս անդամները, որոնց լուսանկարները վերջերս տարածվում են սոցցանցերում՝ նշելով,  որ ապրում են հակասանիտարական պայմաններում, արդեն իսկ պետության հոգածության ներքո են։\nԸնտանիքը տեղափոխվել  է ապահով կացարան, Շիրակի մարզպետարանի հետ համատեղ ակտիվ աշխատանքներ են տարվում՝ նրանց առաջնային կարիքների գնահատման և մյուս խնդիրների կարգավորման ուղղությամբ։\nՍոցիալապես խոցելի ընտանիքները նախարարության ուշադրության կենտրոնում են, արվում է ամեն հնարավորը՝ պետության կողմից երաշխավորված ծառայությունների միջոցով նրանց դուրս բերելու կյանքի դժվարին իրավիճակից»։\n"
}