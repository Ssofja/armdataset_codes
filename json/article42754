{
    "title": "Բլինկենը խոստովանել է, որ վերջին տարիներին ԱՄՆ-ի որոշ գործողություններ խաթարել են «կանոնների վրա հիմնված կարգը»\r\n |tert.am|",
    "text": "tert.am: Վերջին տարիներին ԱՄՆ-ի մի շարք գործողություններ խաթարել են «կանոնների վրա հիմնված կարգն» ու Վաշինգտոնի՝ կանոններին հավատարիմ լինելու հանդեպ այլոց հավատը: Այս մասին ՄԱԿ-ի Անվտանգության խորհրդի նիստում հայտարարել է ԱՄՆ պետքարտուղար Էնթոնի Բլինկենը, փոխանցում է ՏԱՍՍ-ը։\n«Բոլորը պետք է պատասխանատվություն կրեն այն պարտավորությունների հանդեպ հավատարմության համար, որոնք մենք ստանձնել ենք կամովին։ Դա վերաբերում է նաև Միացյալ Նահանգներին։ Ես գիտեմ, որ վերջին տարիներին մեր որոշ գործողություններ խաթարել են կանոնների վրա հիմնված կարգը և ստիպել ուրիշներին կասկածել, որ մենք դեռ հավատարիմ ենք դրանց»,- հայտարարել է Բլինկենը։\nՄիևնույն ժամանակ նա նշել է, որ ԱՄՆ-ն Ջո Բայդենի օրոք վերադառնում է միջազգային հանրության հետ բազմակողմ աշխատանքին:\n"
}