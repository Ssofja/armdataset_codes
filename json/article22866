{
    "title": "ՀՀ ոստիկանության պետը այցելեց Նիդերլանդների Ազգային ոստիկանություն",
    "text": "Մայիսի 16-ին ՀՀ ոստիկանության պետը հանդիպեց Նիդերլանդների Ազգային ոստիկանության ղեկավարության հետ։ ՀՀ ոստիկանության պատվիրակությանը ներկայացվեց Նիդերլանդների Ազգային ոստիկանության գործունեությունը, գործառույթները, քննարկվեցին նաև ՀՀ ոստիկանության և Նիդերլանդների Ազգային ոստիկանության միջև փոխգործակցության հնարավորությունները։ Վալերիյ Օսիպյանն իր հերթին ներկայացրեց ՀՀ ոստիկանության գործառույթները և համակարգում իրականացվող բարեփոխումների ընթացքը։ Կողմերը պայմանավորվածություն ձեռք բերեցին աշխատանքներ տանել համագործակցության մասին համաձայնագիր կնքելու ուղղությամբ։ Հանդիպումը անցավ ջերմ և կառուցողական մթնոլորտում։\n"
}