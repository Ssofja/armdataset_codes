{
    "title": "Դատարանն այսօր կհրապարակի Քոչարյանին կրկին կալանավորվելու կամ ազատության մեջ թողնելու մասին որոշումը |azatutyun.am|",
    "text": "azatutyun.am։ Վերաքննիչ դատարանն այսօր ժամը 16։00-ին հրապարակելու է Սահմանադրական կարգի տապալման մեջ մեղադրվող Հայաստանի երկրորդ նախագահ Ռոբերտ Քոչարյանին կրկին կալանավորվելու կամ ազատության մեջ թողնելու մասին որոշումը:Մեղադրող կողմը և զոհերի ու տուժողի ներկայացուցիչները բողոք էին ներկայացրել Քոչարյանին երաշխավորությամբ ազատ արձակելու, գործը կասեցնելու և Սահմանադրական դատարան ուղարկելու առաջին ատյանի դատարանի որոշման դեմ:Վերաքննիչ ատյանի դատավոր Արմեն Դանիելյանը Քոչարյանի խափանման միջոց կալանքը երաշխավորությամբ փոխելու և գործը կասեցնել ու Սահմանադրական դատարան ուղարկելու առաջին ատյանի որոշման դեմ բողոքները քննեց ի պաշտպանություն և ընդդեմ Քոչարյանի ընթացող բողոքի ակցիանների ներքո և անսպասելիորեն խորհրդակցական սենյակ հեռացավ հունիսի 20-ին:Երեկ հայտնի դարձավ, որ Արմեն Դանիելյանը դիմել է Ոստիկանություն իր անվտանգությունն ապահովելու համար:\nԱվելի վաղ նման պահանջով Ոստիկանություն էր դիմել նաև առաջին ատյանի դատարանի դատավոր Դավիթ Գրիգորյանը, որի որոշմամբ Քոչարյանը կալանքից ազատվել էր, գործի վարույթը կասեցվել էր և ուղարկվել Սահմանադրական դատարան սահմանադրական կարգի տապալման 300.1 հոդվածի Սահմանադրությանը համապատասխանությունը որոշելու մասով:\n"
}