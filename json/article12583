{
    "title": "Ռուսաստանում ակցիաների ժամանակ լրատվամիջոցների 35 աշխատակից է ձերբակալվել |armenpress.am|",
    "text": "armenpress.am: Ռուսաստանում չարտոնված ակցիաներում ձերբակալված ԶԼՄ-ների աշխատակիցների թիվը կազմում է 35-ի, նրանց մեծ մասն ազատ է արձակվել փաստաթղթերի ստուգումից հետո: Այս մասին ՏԱՍՍ-ին հայտնել է Ռուսաստանի լրագրողների միության (ՌԼՄ) ղեկավար Վլադիմիր Սոլովյովը:\n«Ռուսաստանում 15:30-ի դրությամբ ձերբակալվել է ԶԼՄ-ների 35 աշխատակից։ Ամենից շատ՝ 8 լրագրող, Սանկտ Պետերբուրգում կա»,- ասել է նա ։\nՍոլովյովը հավելել է, որ լրագրողների մեծ մասն ազատ է արձակվել փաստաթղթերի ստուգումից հետո:\nԱվելի վաղ հաղորդվել էր 20 ձերբակալված լրագրողների մասին:\n«Մենք արձանագրում ենք յուրաքանչյուր առանձին դեպք։  Այնուամենայնիվ, իմ տվյալներով, նախորդ հանրահավաքներում մենք ունեցել ենք մոտ 40 ընդհանուր թիվ, իսկ հիմա դեռ օրվա կեսին, և հազիվ թե այդքան մեծ թիվ լինի։  Հնարավոր է, հաշվելով բլոգերներին եւ նրանց, ովքեր իրենց քաղաքացիական լրագրողներ են անվանում, մոտ 20 մարդ է [ձերբակալվել], գուցե ավելի շատ: Մեր տվյալներով, այդպես է [իրավիճակը], քանի որ հաշվման տարբեր համակարգեր են: [Մենք հաշվում ենք] պաշտոնապես գրանցված ԶԼՄ-ները և պրոֆեսիոնալ լրագրողներին», - ասել է նա։\nՀունվարի 31-ից չարտոնված ակցիաներ են անցկացվում Ռուսաստանի մի շարք քաղաքներում: Նմանատիպ ակցիաներ անցկացվել են հունվարի 23-ին Մոսկվայում եւ Ռուսաստանի այլ խոշոր քաղաքներում: Դատախազությունն ու ոստիկանությունը բազմիցս զգուշացրել են չարտոնված միջոցառումներին մասնակցելու համար պատասխանատվության մասին։\n"
}