{
    "title": "Զարթոնքը գյուղապետի ժամանակավոր պաշտոնակատար ունի |news.am|",
    "text": "news.am: Արմավիրի մարզի Զարթոնք համայնքն արդեն 5 օր է՝ ունի գյուղապետի ժամանակավոր պաշտոնակատար: Այս մասին այսօր՝ մայիսի 1-ին,  հայտնեց համայնքի բնակիչ Համլետ Աբովյանը: Գյուղապետի ժամանակավոր պաշտոնակատարը 67-ամյա Էմիլ Եղիազարյանն է: Նշանակումը կատարվել է Արմավիրի մարզպետ Համբարձում Մաթևոսյանի կողմից:\n«Ինքը մեզ կանչել է գյուղապետարան: Հանդիպել ենք շատ լավ մթնոլորտում, առայժմ լավ տպավորություն է ստեղծվել: Բայց դե մենակ լեզվով չի, գործով պիտի ապացուցի»,- ասաց համայնքի բնակիչը:\n"
}