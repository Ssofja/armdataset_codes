{
    "title": "2019-ին տնտեսական աճի բարձր ցուցանիշը պայմանավորված է ծառայությունների եւ արդյունաբերության ոլորտներով. Ատոմ Ջանջուղազյան |news.am|",
    "text": "news.am: 2019-ին համեմատաբար բարձր տնտեսական աճը պայմանավորված է ծառայությունների եւ արդյունաբերության ոլորտներում աճի տեմպերով: Այս մասին հոկտեմբերի 28-ին ԱԺ մշտական հանձնաժողովների համատեղ նիստին 2020-ի պետբյուջեի նախագծի նախնական քննարկման ժամանակ հայտարարեց ՀՀ ֆինանսների նախարար Ատոմ Ջանջուղազյանը:\nՆրա խոսքով՝ գյուղատնտեսությունը շարունակում է ունենալ նույն վարքագիծը, իսկ շինարարությունը քիչ մասնակցություն է ունենում տնտեսական ակտիվության աճին:\n«2019-ին ակնկալվում է 6,3% տնտեսական աճ: Իհարկե, միշտ կարելի է լավատեսական սցենարով գնալ, սակայն բյուջեն գործիք է, որը լուծում է կոնկրետ ուղղությունների զարգացման հարցերը»,- ասաց նախարարը:\nՄիեւնույն ժամանակ, Ջանջուղազյանը նշեց, որ 2020-ի համար կանխատեսվող 4,9% աճն իշխանություններից լրացուցիչ ջանքեր կպահանջի: \n"
}