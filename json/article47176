{
    "title": "Արարատ Միրզոյանը Նիդերլանդների Ներկայացուցիչների Պալատի 2 պատգամավորների պարգևատրելու մասին որոշում է ստորագրել",
    "text": "ԱԺ նախագահ Արարատ Միրզոյանը պարգևատրելու մասին որոշում է ստորագրել.\n«Հիմք ընդունելով «Ազգային ժողովի կանոնակարգ» սահմանադրական օրենքի 5-րդ հոդվածի 2-րդ մասի 22-րդ կետը եւ Ազգային ժողովի խորհրդի 2017 թվականի դեկտեմբերի 27-ի «Հայաստանի Հանրապետության Ազգային ժողովի եւ Հայաստանի Հանրապետության Ազգային ժողովի նախագահի պարգեւներով պարգեւատրման կարգը եւ պարգեւների նկարագրությունը հաստատելու մասին» ԱԺԽՈ-045-Լ որոշման 1-ին հավելվածը` կարգադրում եմ.\nՀայ-նիդերլանդական բարեկամական կապերի ամրապնդման, հայանպաստ գործունեության, Նիդերլանդների Թագավորության Ներկայացուցիչների Պալատում Արցախի դեմ ադրբեջանա-թուրքական ագրեսիայի դատապարտման եւ այդ ուղղությամբ նախաձեռնությունների, ինչպես նաեւ համամարդկային արժեքների պաշտպանության գործում ներդրած նշանակալի ավանդի համար Հայաստանի Հանրապետության Ազգային ժողովի պատվո մեդալով պարգեւատրել Ներկայացուցիչների Պալատի պատգամավորներ, Նիդերլանդներ-Հայաստան բարեկամության շրջանակի անդամներ՝\nՍադեթ ԿԱՐԱԲՈՒԼՈԻՏԻՆ Նիդերլանդների «Սոցիալիստական կուսակցություն» խորհրդարանական կուսակցության անդամ,\nՄարթայն ՖԱՆ ՀԵԼՖԵՐՏԻՆ Նիդերլանդների «Քրիստոնեա-Դեմոկրատական Կոչ» խորհրդարանական կուսակցության անդամ»,-ասված է որոշման մեջ:\n"
}