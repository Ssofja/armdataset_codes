{
    "title": "Ապամոնտաժվել է Աժդահակ լեռան խառնարանալճում տեղադրված բենզապոմպը",
    "text": "Բնապահպանության և ընդերքի տեսչական մարմինը հայտնում է, որ 2020 թվականի օգոստոսի 12-ին տեսչական մարմնի Կոտայքի տարածքային բաժնի աշխատակիցները, Գեղարդ համայնքի ղեկավարի և ոստիկանների հետ համատեղ շրջայց են իրականացրել Աժդահակ լեռան խառնարանալճի տարածքում և տեղում ապամոնտաժել խառնարանալճում տեղադրված բենզապոմպը։\nՕրեր առաջ Տեսչական մարմնի Թեժ գծին ահազանգ էր ստացվել Աժդահակ լեռան խառնարանային լճից ապօրինի ջրառ իրականացնելու վերաբերյալ։ Կոտայքի տարածքային բաժնի աշխատակիցները ս/թ օգոստոսի 7-ին հայտնաբերել են ապօրինի ջրառ իրականացնող Արմավիրի մարզի Արտաշար համայնքի բնակիչ Թ․Խ-ին, որի նկատմամբ կազմվել է վարչական իրավախախտումների վերաբերյալ արձանագրություն։ Դեռևս 2019թ․ նույն անձը, նույն արարքի համար Կոտայքի տարածքային բաժնի կողմից վարչական պատասխանատվության էր ենթարկվել։ \n"
}