{
    "title": "Վրաստանում ընդդիմությունը սպառնում է իմպիչմենթ սկսել նախագահ Զուրաբիշվիլիի դեմ՝ բանակի մասին նրա հայտարարության պատճառով |tert.am|",
    "text": "tert.am։ Վրաստանի «Միասնական ազգային շարժում» ընդդիմադիր կուսակցությունը պահանջում է, որ նախագահ Սալոմե Զուրաբիշվիլին հրաժարական տա այն հայտարարությունից հետո, որի համաձայն երկիրը բանակ չունի:\nՀակառակ դեպքում պատգամավորներն իմպիչմենթի գործընթաց կսկսեն: ТАСС գործակալության փոխանցմամբ՝ նման հայտարարությամբ հանդես է եկել կուսակցության անդամ, պաշտպանության նախկին նախարար Գեորգի Բարամիձեն:\n«Մենք պահանջում ենք, որ Զուրաբիշվիլին հրաժարական տա: Հակառակ դեպքում «Միասնական ազգային շարժումը» որպես խորհրդարանական կուսակցություն խորհրդակցություններ կսկսի մյուս խմբակցությունների հետ և խորհրդարանի անկախ պատգամավորների հետ, որպեսզի Սալոմե Զուրաբիշվիլիին նախագահի պաշտոնից իմպիչմենթի միջոցով տապալելու գործընթաց սկսի»,- ասել է Բարամիձեն:\nԶուրաբիշվիլին երեքշաբթի վրաց լեզվի և մշակույթի պաշտպանությանը նվիրված միջոցառման ժամանակ հայտարարել էր, որ Վրաստանը չունի և չի ունենա զենք և բանակ, ինչպես նաև զարգացած տնտեսություն, որպեսզի թեկուզ մեկ շրջան գրավի:\n"
}