{
    "title": "Վրաստանն ու Ադրբեջանը քննարկել են պաշտպանության ոլորտում համագործակցության համաձայնագրի կնքման հարցը |hetq.am|",
    "text": "hetq.am: Վրաստանի պաշտպանության նախարար Իրակլի Ղարիբաշվիլին չորեքշաբթի՝ փետրվարի 3-ին, հանդիպել է Վրաստանում Ադրբեջանի արտակարգ և լիազոր դեսպան Ֆաիգ Գուլիևի հետ։ Այդ մասին հայտնում է minval.az-ը։ \nՀանդիպման ընթացքում Ղարիբաշվիլին շնորհավորել է ադրբեջանցի դիվանագետին՝ դեսպանի պաշտոնում նշանակվելու կապակցությամբ։\nՀանդիպմանը քննարկվել են Վրաստանի և Ադրբեջանի միջև առկա ռազմավարական հարաբերությունները։ Կողմերը նաև ընդգծել են երկու երկրների պաշտպանության նախարարությունների միջև առկա համագործակցության դրական դինամիկան։ Բացի այդ, կողմերը քննարկել են նաև պաշտպանության ոլորտում համագործակցության մասին համաձայնագրի կնքման և ռազմական կրթության ոլորտում կապերի խորացման կարևորության հարցերը։Լուսանկարը՝ Վրաստանի ՊՆ մամուլի ծառայության\n"
}