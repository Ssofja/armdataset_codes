{
    "title": "Ծրագրի իրագործման արդյունքում կունենանք հասարակություն բոլորի համար` հավասար իրավունքներով և պարտականություններով․ նախարարություն",
    "text": "ՀՀ աշխատանքի և սոցիալական հարցերի նախարարությունը հանրային քննարկման է ներկայացրել «Հոգեկան առողջության և մտավոր խնդիրներ ունեցող 18 տարին լրացած անձանց խնամքի ծառայությունների ապաինստիտուցիոնալացման և այլընտրանքային համայնքային ծառայությունների տրամադրման» ծրագրի նախագիծը: «Ծրագրի իրագործման արդյունքում կունենանք հասարակություն բոլորի համար` հավասար իրավունքներով և հավասար պարտականություններով, անկախ ֆիզիկական, հոգեկան կամ մտավոր առողջությունից, անկախ կարգավիճակից, սեռից և այլ գործոններից:Խնամքի ծառայությունների աստիճանաբար փոխարինումը համայնքային ծառայություններով` շեշտադրելով ընտանիքի և համայնքի դերը, հատկապես` հոգեկան առողջության խնդիրներ ունեցող անձանց պարագայում, խիստ կարևոր է այդ անձանց մասնակցայնության և ներառականության տեսանկյունից: Համայնքային ծառայությունների ստեղծումը և հրատապությունը բխում է հոգեկան առողջության խնդիրներ ունեցող անձանց՝ համայնքում ապրելու և արժանավայել կյանք վարելու իրավունք ունենալու, այդ իրավունքն իրացնելու վերաբերյալ Կոնվենցիայի պահանջներից»,- նշված է նախարարության տարածած հայտարարության մեջ:\n"
}