{
    "title": "Ֆրանսիայում հաստատել են սանիտարական անցաթղթերի գործունեության ընդլայնումը |tert.am| \r\n|",
    "text": "tert.am: Ֆրանսիայի Սահմանադրական խորհուրդը հավանության է արժանացրել սանիտարական անցաթղթի գործողության ընդլայնումը, որը ենթադրում է պատվաստման մասին վկայագրի կամ կորոնավիրուսի թեստի բացասական պատասխանի առկայություն սրճարան և առևտրի կենտրոններ այցելելիս:Ինչպես փոխանցում է «ՌԻԱ Նովոստի»-ն, Սահմանադրական խորհրդի կողմի սանիտարական անցաթղթի հաստատումը նշանակում է, որ այն ուժի մեջ կմտնի օգոստոսի 9-ից:Նշվում է, որ օրենքն առանց Սահմանադրական խորհրդի հաստատման չի կարող ստորագրվել նախագահի կողմից:Ֆրանսիայի նախագահ Էմանուել Մակրոնը հուլիսի 12-ին հայտարարել է մի շարք սահմանափակումների մասին՝ կորոնավիրուսի տարածումը զսպելու նպատակով: Մասնավորապես, վերջինս հայտնել էր սանիտարական անցաթղթի ներմուծման մասին, ինչը հարուցել է ֆրանսիացիների դժգոհությունը:  \n"
}