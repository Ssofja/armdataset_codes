{
    "title": "Աջափնյակում երեկ ապամոնտաժել են հինգ ինքնակամ շինություն. քաղաքապետն ամփոփում է օրը",
    "text": "Հունիսի 23-ին Երեւանի քաղաքապետարանի ստորաբաժանումները, ոստիկանության աջակցությամբ միայն Աջափնյակում ապամոնտաժել են հինգ ինքնակամ շինություն:\nԱյս մասին ֆեյսբուքյան իր էջում գրել է Երևանի քաղաքապետ Հայկ Մարությանը՝ ամփոփելով երեկվա օրը:\nՆա նշել է, որ բացատրական աշխատանքների արդյունքում ինքնակամ շինություններ են քանդվել նաեւ Էրեբունիում, Նոր Նորքում, Դավթաշենում: Մի շարք դեպքերում կառույցների սեփականատերերը ընդառաջ են գնում՝ սեփական միջոցներով քանդելով ապօրինի կառույցները:\nՔաղաքը ապօրինի կառույցներից մաքրելու աշխատանքները շարունակվում են:\n"
}