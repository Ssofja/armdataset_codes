{
    "title": "Իրանը և Պակիստանը ռազմածովային համատեղ վարժանքներ են անցկացնում |1lurer.am|",
    "text": "1lurer.am: Իրանի ու Պակիստանի ռազմածովային ուժերն այսօր համատեղ վարժանքներ են անցկացնում Իսլամական Հանրապետության՝ Պարսից և Օմանի ծոցերում: Այս մասին տեղեկանում ենք իրանական Tasnim գործակալությունից:\nՀամատեղ ռազմածովային վարժանքների գծով խոսնակ կապիտան Ռեզա Շայբանին հայտարարել է, որ դրանք նպատակ ունեն երկու երկրների միջև խթանելու մարտական կարողություններն ու փոխանակելու ռազմական փորձառությունը և գիտելիքը:\nՎերջին տարիներին Իրանի ու Պակիստանի ռազմածովային ուժերը խորացնում են համագործակցությունը՝ մի քանի համատեղ զորավարժություններ անցկացնելով Հնդկական օվկիանոսում և Օմանի ծոցում:\n"
}