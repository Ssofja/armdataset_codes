{
    "title": "Կորոնավիրուսային համաճարակը հեռու է նահանջից. ԱՀԿ |azatutyun.am|",
    "text": "azatutyun.am: Առողջապահության համաշխարհային կազմակերպությունը (ԱՀԿ) հայտարարում է, որ կորոնավիրուսային համաճարակը հեռու է նահանջից:\nԿառույցի ղեկավար Թեդրոս Գեբրեյեսուսը նշել է, որ կարանտինային սահմանափակումների թուլացման ֆոնին բազմաթիվ երկրներ անխուսափելիորեն բախվում են վարակի նոր օջախների, ինչպես օրինակ Հարավային Կորեայում, Ճապոնիայում, Սինգապուրում, Իրանում:\nԱՀԿ-ի առաջատար փորձագետ Մայք Ռայանի խոսքերով՝ Աֆրիկայում, Լատինական Ամերիկայում, Հարավային Ասիայում համաճարակը դեռ նոր է սկսում թափ հավաքել: Ըստ մասնագետի՝ այստեղ «ոչ թե վարակի երկրորդ ալիքն է, այլ՝ առաջինը, որի դեմ պայքարը չի ավարտվել»:\nՀամաճարակի երկրորդ ալիքի վտանգը ստիպել է Չինաստանի իշխանություններին Պեկինում փակել վեց խոշոր շուկա: Հնդկաստանում, որտեղ 70 օր տևած կարանտինային ռեժիմից հետո սկսել են թուլացնել սահմանափակումները, արձանագրվում է նոր վարակակիրների ռեկորդային թիվ, վերջին 24 ժամվա ընթացքում հաստատվել է շուրջ 11 հազար նոր դեպք, զոհվել է մոտ 8 հազար 500 մարդ:\n"
}