{
    "title": "ՍԴ-ում դեռևս նախագահի թեկնածուների առաջադրման, ինքնաառաջադրման գործընթացը չի սկսվել |armenpress.am|",
    "text": "armenpress.am: Սահմանադրական դատարանի դատավորները աշխատակարգային նիստում դեռևս չեն հասել նախագահի թեկնածուների առաջադրման, ինքնաառաջադրման գործընթացին, քննարկման առարկան դեռ այլ հարց է: Այս մասին լրագրողների հետ ճեպազրույցում հայտնեց ՍԴ դատավոր Էդգար Շաթիրյանը:\n«Թեկնածուների առաջադրման, այդ թվում ինքնաառաջադրման գործընթացը դեռևս չի մեկնարկել»,-ասաց նա:\nԱշխատակարգային նիստում սեպտեմբերի 24-ի առավոտից կրկին քննարկման առարկա է դարձել լրատվամիջոցների կողմից նիստի հնարավոր լուսաբանման հարցը:\nՀարցին, թե այդ հարցի քննարկումից հետո թեկնածուների հարցը կքննարկե՞ն արդյոք, Շաթիրյանն ասաց՝ կարծում է,  որ այո: Անդրադառնալով հնարավոր թեկնածուներին՝ նա նշեց՝ տեսականորեն ամեն ինչ հնարավոր է:\nՍԴ աշխատակարգային նիստն ընդմիջվել է: Կմեկնարկի ժամը 14:00-ին:\n"
}