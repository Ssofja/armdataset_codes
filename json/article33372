{
    "title": "Վրացական ընդդիմությունը դադարեցնում է բողոքի ակցիաները |aliq.ge|",
    "text": "aliq.ge: «Նոր Վրաստան» ընդդիմադիր կուսակցության առաջնորդ Գիորգի Վաշաձեի հայտարարությամբ, միավորված ընդդիմությունն իշխանության դեմ բողոքի ցույցերը դադարեցնում է:\nԱյս մասին Վաշաձեն հայտարարել է «Պալիտրանյուս» հեռուստաընկերության Newsroom հաղորդման եթերում:\nՆրա խոսքով, եթե իշխող թիմի և ընդդիմության ներկայացուցիչների միջև համաձայնությունն իրականացվի, նախընտրական քարոզարշավը կմեկնարկի:\n«Այսօր հանդիպում կունենաք և հավանաբար, կհրաժարվենք ակցիաներից: Աստված չանի՝ կրկին ստեն: Եթե համաձայնությունն իրականացնեն, կլինի նախընտրական քարոզարշավ: Մեր նպատակը շենքերի մուտքերի արգելափակումն ու փողոցում կանգնելը չէ: Սա միակողմանի զիջում չէր: Մենք սպասում էինք լիարժեք համամասնական ընտրակարգի ու մեր կողմից արդեն իսկ զիջում է այն, որ 30 մեծամասնական պատգամավոր է լինելու»,- ասել է Վաշաձեն:\n"
}