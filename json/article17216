{
    "title": "Շրջակա միջավայրի նախարարությունը նոր գլխավոր քարտուղար ունի. ներկայացրել է նախարարը",
    "text": "Շրջակա միջավայրի նախարար Ռոմանոս Պետրոսյանն այսօր ընդլայնված գործակարգավարական խորհրդակցություն է անցկացրել, որին մասնակցել են նախարարության ղեկավար կազմն ու կառուցվածքային ստորաբաժանումների ղեկավարներ:\nՆախարարության տեղեկատվության եւ հասարակայնության հետ կապերի վարչությունից հայտնում են, որ նախքան օրակարգային հարցերի քննարկմանն անցնելը նախարարն աշխատակազմին է ներկայացրել շրջակա միջավայրի նախարարության նոր գլխավոր քարտուղարին՝ Գրիգոր Գուլյանին։\nՍտորև ներկայացնում ենք ՇՄՆ նորանշանակ գլխավոր քարտուղարի կենսագրությունը։\nԳրիգոր Գուլյանը ծնվել է 1978թ․ փետրվարի 22-ին, քաղաք Աբովյանում։\nԿրթություն\n1984-1994թթ. Աբովյանի թիվ 10 միջնակարգ դպրոց1994-1999թթ. Հայաստանի պետական տնտեսագիտական համալսարան. Ֆինանսա-հաշվապահական ֆակուլտետ, Հաշվապահական հաշվառում և Աուդիտե բաժին:\nԱշխատանքային գործունեություն\n2020թ.-ի սեպտեմբերի 16-ից ՀՀ շրջակա միջավայրի նախարարության գլխավոր քարտուղար2018թ.-ի օգոստոսի 9-ից ՀՀ Կոտայքի մարզպետարանի Ֆինանսական և Սոցիալ-տնտեսական զարգացման վարչության պետ:Հոկտեմբեր 2014 - օգոստոս 2018 թթ. Երևանի քաղաքապետարանի, «Երևանի կառուցապատման ներդրումային ծրագրերի իրականացման գրասենյակ» ՀՈԱԿ՝ տնօրենի տեղակալ:Դեկտեմբեր 2013 - նոյեմբեր 2017թթ. «Ջեյ Սի Էյե» Հայաստանի ոսկերչական ընկերություն ՓԲԸ /արտադրություն/ գլխավոր հաշվապահ՝ համատեղության կարգով:Ապրիլ 2012 - հոկտեմբեր 2014 թթ. Երևանի քաղաքապետարանի «Երևանի կառուցապատման ներդրումային ծրագրերի իրականացման գրասենյակ» ՀՈԱԿ՝ ֆինանսատնտեսագիտական բաժնի հաշվապահ:Հունվար 2005 -ապրիլ 2012թթ.Երևանի քաղաքապետարանի «Երևանի կառուցապատման ներդրումային ծրագրերի իրականացման գրասենյակ» ՀՈԱԿ՝ ֆինանսատնտեսագիտական բաժնի գլխավոր մասնագետ:Հուլիս 2003 - հունվար 2005թթ.Աբովյանի քաղաքապետարան՝ ֆինանսատնտեսագիտական բաժնի գլխավոր մասնագետ:Նոյեմբեր 2001- հուլիս 2003թթ. Աբովյանի քաղաքապետարան՝ ֆինանսատնտեսագիտական բաժնի առաջատար մասնագետ:\nԱնձնական տվյալներ\n1999-2001թթ. ՀՀ զինված ուժեր՝ դասակի հրամանատար (պարտադիր զինվորական ծառայություն):Ամուսնացած է, ունի երկու որդի:\nԱմփոփելով խորհրդակցությունը՝ նախարարը մի շարք հանձնարարականներ է տվել առանձին ստորաբաժանումների ղեկավարներին:\n"
}