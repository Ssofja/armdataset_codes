{
    "title": "Խուճապ եղել է միայն առաջին օրը, այս պահին Ծաղկաձորում խուճապ չկա․ Ռոմանոս Պետրոսյան",
    "text": "Ծաղկաձորում շատ արևային, ջերմ եղանակ է, վերև ում ձյուն կա, զբոսաշրջիկները բավական շատ են: Այս մասին այսօր ասուլիսի ժամանակ ասաց Կոտայքի մարզպետ Ռոմանոս Պետրոսյանը: Նա նշեց, որ չնայած կորոնավիրուսի հետ կապված խուճապին, մարզպետը երեկ է շրջել քաղաքում  և փաստել, որ հյուրանոցներում բավականին շատ ամրագրումներ են եղել կանանց տոների առթիվ :\n«Խուճապային տրամադրություն ունեցանք միայն առաջին օրը, բայց այս պահին արդեն բնականոն վիճակ է քաղաքում։ Ծաղկաձորի քաղաքապետը մարտի 8-ին բարձրացել է Գոլդեն Փելես և  շնորհավորել կանանց և աղջիկների տոնը, ուստի որևէ արտառոց բան չկա Ծաղկաձորում»,- ասաց մարզպետը:\n"
}