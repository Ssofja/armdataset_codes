{
    "title": "2019-ին մեքենաների օտարման գործարքներ կատարած անձինք հայտարարագիրը կարող են ներկայացնել էլեկտրոնային եղանակով. ՊԵԿ",
    "text": "Պետական եկամուտների կոմիտեն տեղեկացնում է, որ ՀՀ հարկային օրենսգրքի 289-րդ հոդվածի 4-րդ մասի վերջին պարբերության համաձայն, 2019 թվականի ընթացքում ավտոմեքենաների օտարման հարկվող գործարքներ իրականացրած ֆիզիկական անձանց հարկային մարմնի կողմից շնորհվել է հարկ վճարողի հաշվառման համարներ (ՀՎՀՀ): Այդ մասին տեղեկատվությունը տեղադրված է  ՊԵԿ պաշտոնական կայքի հարկային մարմնի էջի էլեկտրոնային ծառայություններ ենթաբաժնում` «Անհատ ձեռնարկատեր և նոտար չհանդիսացող ֆիզիկական անձանց տրամադրված ՀՎՀՀ-ների վերաբերյալ տեղեկատվություն» վերնագրով:\nԿորոնավիրուսի տարածմամբ պայմանավորված` կոմիտեն հարկ վճարողներին առաջարկում է աշխատանքները կազմակերպել  էլեկտրոնային եղանակով: Մասնավորապես՝ կատարված գործարքների մասով ՊԵԿ-ում առկա տեղեկատվությունը, հաշվետվության լրացման ձևաչափը և վճարման ենթակա գումարի չափը ճշտելու համար կարող եք զանգահարել (028)541-969, (028)459-790, (023)539-401, (028)139-706, (023)249-474, (026)451-551 հեռախոսահամարներով: Այնուհետև մինչև պարտավորության վճարման վերջնաժամկետը (2019թ.-ի համար` մինչև 20.04.2020թ.-ը) անհրաժեշտ է փոխանցում կատարել միասնական հաշվին՝ 900008000490, փոխանցման փաստաթղթում պարտադիր նշելով ՀՎՀՀ-ն:\nԱյն ֆիզիկական անձինք, ովքեր ունեն նույնականացման քարտ և ակտիվացված էլեկտրոնային ստորագրություն (էլեկտրոնային ստորագրության ակտիվացման քայլերի հաջորդականությունը նկարագրված է www.ekeng.am կայքում), ապա կարող են մուտք գործել https://file-online.taxservice.am («Հաշվետվությունների ներկայացման էլեկտրոնային համակարգ») և գրանցվել օգտվողների կառավարման նոր համակարգում` սեղմելով «Ներկայացնել հայտ» կոճակը, մուտքագրել էլեկտրոնային հասցեն, այնուհետև` հաստատել, որից հետո, նշված էլեկտրոնային փոստային հասցեին  հաղորդագրություն ստանալով և ՀՀ հարկային օրենսգրքի 310-րդ հոդվածով սահմանված կարգով էլեկտրոնային եղանակով հարկային հաշվարկների ներկայացման մասին պայմանագիր կնքելուց հետո` գրանցել առցանց լիազոր:\nԱռցանց լիազոր գրանցելուց հետո անհրաժեշտ է գրանցել նաև առցանց օգտվող։ Վերջինս համապատասխան լիազորություններ ստանալով՝ կարող է ներկայացնել տարեկան եկամուտների հայտարարագիրը (հաշվետվական ձև N 163, ոչ ռեզիդենտ ֆիզիկական անձի համար` N 164):\nԱյն ֆիզիկական անձինք, ովքեր չունեն նույնականացման քարտ և ակտիվացված էլեկտրոնային ստորագրություն, կարող են հարկային մարմնի սահմանված ձևի լիազորագրով լիազորել նույնականացման քարտ և ակտիվացված էլեկտրոնային ստորագրություն ունեցող այլ անձի՝ գրանցվելու որպես առցանց լիազոր։ Այդ նպատակով լիազոր անձը ՊԵԿ հարկ վճարողների սպասարկման վարչության էլեկտրոնային հասցեներից բացառապես մեկին (ցանկալի է` ըստ բնակության վայրի) պետք է ներկայացնի.\nա) ֆիզիկական անձի  կողմից լրացված, ստորագրված և սկանավորված դիմում  (օրինակելի ձև 1),\nբ) ֆիզիկական անձի կողմից լիազորին տրված, ստորագրված և սկանավորված լիազորագիր (օրինակելի ձև 2),\nգ) էլեկտրոնային փոստի հասցեն, որին կուղարկվի հաղորդագրություն՝ նշված հղումով մուտք գործելու համար,\nդ) ֆիզիկական անձի անձնագրի կամ նույնականացման քարտի լուսապատճենը,\nե) լիազորված անձի նույնականացման քարտի լուսապատճենը:\n Քաղաքացիների ներկայացրած էլեկտրոնային հասցեին ուղարկված հղումով ՀՀ հարկային օրենսգրքի 310-րդ հոդվածով սահմանված կարգով էլեկտրոնային եղանակով հարկային հաշվարկների ներկայացման մասին պայմանագիր կնքելուց և առցանց լիազոր գրանցելուց հետո` անհրաժեշտ է գրանցել նաև առցանց օգտվող։ Վերջինս համապատասխան լիազորություններ ստանալով՝ կարող է  ներկայացնել տարեկան եկամուտների հայտարարագիրը (հաշվետվական ձև N 163, ոչ ռեզիդենտ ֆիզիկական անձի համար` N 164):\nՊԵԿ հարկ վճարողների սպասարկման վարչության էլեկտրոնային հասցեներ\nՀարկ վճարողների սպասարկման վարչություն\nՇրջան\nԷլ.հասցե\nՍպասարկման թիվ  1 բաժին\nԱրաբկիր\n[email protected]\nՍպասարկման թիվ  2 բաժին\nԷրեբունի\n[email protected]\nՍպասարկման թիվ  3 բաժին\nԿենտրոն\n[email protected]\nՍպասարկման թիվ  4 բաժին\nՄաշտոց\n [email protected]\nՍպասարկման թիվ  5 բաժին\nՆոր Նորք\n [email protected]\nՍպասարկման թիվ  6 բաժին\nՇենգավիթ\n[email protected]\nՍպասարկման թիվ  7 բաժին\nԱշտարակ\n [email protected]\nՍպասարկման թիվ  8 բաժին\nԱրմավիր\n[email protected]\nՍպասարկման թիվ  9 բաժին\nԱրտաշատ\n[email protected]\nՍպասարկման թիվ  10 բաժին\nԳավառ\n[email protected]\nՍպասարկման թիվ  11 բաժին\nԳյումրի\n[email protected]\nՍպասարկման թիվ  12 բաժին\nԵղեգնաձոր\n[email protected]\nՍպասարկման թիվ  13 բաժին\nԻջևան\n[email protected]\nՍպասարկման թիվ  14 բաժին\nԿապան\n[email protected]\nՍպասարկման թիվ  15 բաժին\nԿոտայք\n[email protected]\nՍպասարկման թիվ  16 բաժին\nՎանաձոր\n[email protected]\nՍպասարկման թիվ  17 բաժին\nՍևան\n[email protected]\nՍպասարկման թիվ  18 բաժին\nԳորիս\n[email protected]\nՍպասարկման թիվ  19 բաժին\nՀրազդան\n[email protected]\n"
}