{
    "title": "Տեղի է ունեցել «Մեղրի-2» և «Որոտան-1» էլեկտրատեղակայանքներում համակարգային վթարի վերաբերյալ հանձնաժողովի նիստը",
    "text": "ՀՀ քաղաքաշինության, տեխնիկական և հրդեհային անվտանգության  տեսչական մարմնի ղեկավար Գեղամ Շախբազյանի նախագահությամբ  մասնագիտական քննություն իրականացնելու նպատակով տեղի է ունեցել մասնագիտական հանձնաժողովի նիստ՝ Տեսչական մարմնի էներգետիկայի և էներգասպառման վերահսկողության վարչության, «Էլեկտրաէներգետիկական կարգի օպերատոր», «Հայաստանի էլեկտրական ցանցեր», «Բարձրավոլտ էլեկտրացանցեր» և «Քոնթուր Գլոբալ» ՓԲ ընկերությունների ներկայացուցիչների  միչև։\nՀանդիպման ընթացքում  մասնագիտական քննության հանձնաժողովի կողմից մանրամասն քննարկվել է «Մեղրի-2» և «Որոտան-1» 220 կՎ լարման օդային գծերի անջատման հետևանքով ՀՀ Էլեկտրաէներգետիկական համակարգի երկու և ավելի սուբյեկտներում միաժամանակ տեղի ունեցած վթարի առաջացման պատճառները  և հետևանքները։ \nԱշխատանքների հետագա ընթացքն ապահովելու նպատակով հանձնաժողովի և մյուս շահագրգիռ գերատեսչությունների անդամներին առաջարկվել է յուրաքանչյուրն իր մասով հանձնաժողովին ներկայացնել ներքին մասնագիտական քննությունների ռեժիմի վերլուծության արդյունքների վերաբերյալ տեղեկատվություն։ \n"
}