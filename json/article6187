{
    "title": "Սոցցանցերում Էրդողանին քննադատած ընդդիմադիր գործիչը դատապատրվեց 10 տարվա ազատազրկման |azatutyun.am|",
    "text": "azatutyun.am: Թուրքիայի դատարանը մոտ 10 տարվա ազատազրկման է դատապարտել ընդդիմության հայտնի առաջնորդներից մեկին՝ Ջանան Քաֆթանչիօղլուին՝ սոցիալական ցանցերում ահաբեկչություն քարոզելու, կառավարության ու նախագահ Էրդողանի հասցեին վիրավորական գրառումներ անելու անելու համար:\nԴատարանի առջև հավաքված աջակիցները բողոքի ցույցով են ընդունել դատավճիռը։ Ինքը՝ տիկին Քաֆթանչիօղլուն, պնդել է՝ իշխանությունն այս քայլերով չի կարող իրեն լռեցնել:\n«Մեր երկրում քրեական գործերը հարուցվում ու քննվում են ոչ թե դատարաններում, այլ՝ նախագահական նստավայրում», - պնդել է ընդդիմադիր գործիչը: «Ուս-ուսի տված՝ պայքարենք ֆաշիզմի դեմ», - արձագանքել են ցուցարարները:\nՔաֆթանչիօղլուն Ժողովրդահանրապետական կուսակցության առաջամարտիկներից է, ում աջակցությամբ էլ ընդդիմությունը ամիսներ առաջ պարտության մատնեց նախագահ Էրդողանի թեկնածուին Ստամբուլի քաղաքապետի ընտրություններում:\nՎերջինս պնդել է, որ բողոքարկելու է դատարանի «քաղաքական վճիռը», ինչը նշանակում է, որ մինչև վերջնական որոշումը Քաֆթանչիօղլուն կմնա ազատության մեջ:\n"
}