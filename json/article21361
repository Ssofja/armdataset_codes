{
    "title": "Պենտագոնը ՌԴ-ին կոչ է արել հստակեցնել Ուկրաինայի հետ սահմանին ուժերի տեղաշարժի հետ կապված մտադրությունները\r\n |tert.am|",
    "text": "tert.am: ԱՄՆ-ն լիովին չի հասկանում Ուկրաինայի հետ սահմանին ուժերի տեղաշարժի հետ կապված Ռուսաստանի մտադրությունները և Մոսկվային կոչ է անում հստակեցնել դրանք: Այս մասին երեքշաբթի լրագրողներին հայտնել է Պենտագոնի մամուլի քարտուղար Ջոն Քիրբին։Նրա խոսքով՝ Պենտագոնը տեղեկություններ ունի այն մասին, որ ՌԴ-ն հարավ-արևելյան ուղղությամբ, այդ թվում՝ Ղրիմում, ուժեղացնում է իր ռազմական ներկայությունը։«Մեզ համար դժվար է այս պահին խոսել նրանց մտադրությունների մասին։ Դա մտահոգիչ է, և մենք շարունակում ենք հետևել զարգացումներին»,- հավելել է նա։Պենտագոնի ներկայացուցիչը հրաժարվել է պատասխանել այն հարցին, թե արդյոք Վաշինգտոնը կարծում է՝ ռուսական զորքերն արդեն գտնվում են Ուկրաինայի արևելքում:«Ես փորձում եմ խուսափել այնտեղ կոնկրետ գործողությունների, հատկապես այլ երկրի զինվորականների գործողությունների մասին խոսակցություններից»,- հավելել է նա:\n"
}