{
    "title": "Աննա Հակոբյանը՝ Սամվել Ալեքսանյանի և Արտակ Սարգսյանի նվիրատվությունների մասին |lragir.am|",
    "text": "lragir.am։ Հայաստանի վարչապետի տիկին Աննա Հակոբյանն այսօր հրավիրված մամուլի ասուլիսի ժամանակ արձագանքել է հարցին, որ Սամվել Ալեքսանյանը, Արտակ Սարգսյանը նվիրատվություն են արել իր գլխավորած հիմնադրամներին: Աննա Հակոբյանին հիշեցրել են, որ նախկինում Նիկոլ Փաշինյանը քննադատել է օլիգարխների նման նվիրատվությունները։\nԱննա Հակոբյանը նշել է, որ պետք է ազատվել համեմատականից և նախկինի երևույթները ներկայի վրա չպրոյեկտել: Հակոբյանի խոսքով, դա անտեղի կորսված ժամանակ է:ՀՀ վարչապետի տիկինը նշել է, որ նախկինում նվիրատվությունը եղել է մենաշնորհ, ոչ բոլորն են կարողացել նվիրատվություն անել առաջին տիկնոջ հիմնադրամին:\n«Չունենք որևէ բարդույթ, ներկայացնում ենք բոլորին մեր ներկայացրած աշխատանքն ու մեր նպատակները: Բոլորին նվիրատվության համար շնորհակալ ենք, որովհետև դրանք ծառայելու են իրենց նպատակին», – ասել է Աննա Հակոբյանը:\n"
}