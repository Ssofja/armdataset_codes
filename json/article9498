{
    "title": "Մաքսային ձևակերպումներին վերաբերող դիմումները կընդունվեն փոփոխված հասցեում. ՊԵԿ",
    "text": "Պետական եկամուտների կոմիտեն տեղեկացնում է, որ ՀՀ ՊԵԿ մաքսային հսկողության՝ վարչության այլ վարչական մասնաշենք տեղափոխվելով պայմանավորված՝ 2019 թվականի հոկտեմբերի 4-ից մաքսային ձևակերպումներին վերաբերող բոլոր դիմումները կընդունվեն ք․ Երևան, Իսակովի 10/16 հասցեում տեղակայված ՊԵԿ սպասարկման սրահում: Այս մասին հայտնում են ՊԵԿ լրատվական ծառայությունից։\nՊետկամուտների կոմիտեից միաժամանակ տեղեկացնում են, որ մինչև 2019 թվականի նոյեմբերի 1-ը վերոնշված դիմումների ընդունումը զուգահեռաբար կիրականացվի նաև ք․ Երևան, Մ. Խորենացի 3, 7 հասցեում տեղակայված սպասարկման սրահում:\n"
}