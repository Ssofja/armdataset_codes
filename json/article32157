{
    "title": "Ոստիկանները Գասպարիին թույլ չտվեցին մտնել դատարանի դահլիճ. Նա դիմեց ոստիկանապետին",
    "text": "lragir.am։ Երևանի ընդհանուր իրավասության դատարանի Ավան և Նոր Նորք վարչական շրջանների նստավայրում մեկնարկել է երկրորդ նախագահ Ռոբերտ Քոչարյանի խափանման միջոցի քննությունը: Դատարանի բակում դարձյալ բողոքի ակցիա են անում Քոչարյանի աջակիցները: Զուգահեռ անցկացվում է ընդդեմ Քոչարյանի ակցիա:Ոստիկանները ակտիվիստ Վարդգես Գասպարիին թույլ չեն տաիս մտնել դատարանի շենք՝ նշելով, որ դա նրա անվտանգությունից է բխում:«Ես այստեղից ուզում եմ դիմել Վալերիյ Օսիպյանին, պարոն ոստիկանապետ, դա ձեզ համար նվաստացուցիչ չէ՞, որ Հայաստանի քաղաքացու անվտանգությունը չեք կարող ապահովել: Ձեր ոստիկանները՝ պագոններն իրենց ուսերին, հորդորում են չմտնել դատարան, քանի որ իմ անվտանգությունը չեն կարող ապահովել: Դա ձեզ համար անպատվաբեր չէ՞, սպասում եմ ձեր պատասխանին»,-հայտարարեց նա:Ըստ Գասպարիի՝ ոստիկանների այս պահվածքը ցույց է տալիս, որ նրանք շարունակում են վախենալ քրեական տարրերից:\n"
}