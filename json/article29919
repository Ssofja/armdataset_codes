{
    "title": "Ռուսաստանի ՊՆ-ն սկսում է կորոնավիրուսի դեմ պատվաստանյութի կլինիկական փորձարկումները |azatutyun.am|",
    "text": "azatutyun.am: Ռուսաստանի պաշտպանության նախարարությունը սկսում է նոր կորոնավիրուսի դեմ պատվաստանյութի կլինիկական փորձարկումները, որոնց կմասնակցեն զինված ուժերի հինգ տասնյակ կամավորներ։\nՆյութը մշակվել է նախարարության գիտահետազոտական ինստիտուտներից մեկում, առաջինն այդ մասին բարձրաձայնել էր պաշտպանության նախարար Սերգեյ Շոյգուն՝ նախագահ Վլադիմիր Պուտինի հետ հեռավար զրույցում։\nԱվելի վաղ Մոսկվայի քաղաքապետ Սերգեյ Սոբյանինը հայտարարել էր, թե հակահամաճարակային սահմանափակումներն ամբողջությամբ չեն վերացվի, քանի դեռ չի ստեղծվել վիրուսի դեմ պատվաստանյութը։\nԱյս ուղղությամբ ուսումնասիրություններ են ընթանում տասնյակ երկրներում, այդ թվում՝ Միացյալ Նահանգներում, Գերմանիայում, Մեծ Բրիտանիայում և Չինաստանում։\n"
}