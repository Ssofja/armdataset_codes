{
    "title": "Իտալիայի ափերի մոտ 5,6 մագնիտուդ ուժգնության երկրաշարժ է տեղի ունեցել|tert.am|",
    "text": "tert.am: Այսօր 5,6 մագնիտուդ ուժգնությամբ երկրաշարժ է տեղի ունեցել Ադրիատիկ ծովում՝ Իտալիայի ափամերձ հատվածի մոտ: Այս մասին հայտնում է «ՌԻԱ Նովոստի»-ն՝ հղում անելով Իտալիայի սեյսմոլոգիական ծառայությանը։ Էպիկենտրոնը գտնվել է 5 կմ խորությամբ՝ Ֆոջա նահանգի ափերից 50 կմ դեպի հյուսիս:Սեյսմիկ ալիքը հասել է ապենինյան երկրի կենտրոնական և հարավային շրջանների քաղաքներին, այդ թվում՝ Նեապոլին, Սալերնոյին և Կազերտային: Հռոմում երկրաշարժը զգացել են մայրաքաղաքի հյուսիսային շրջանների բնակիչները:\n"
}