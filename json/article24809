{
    "title": "Կյանքի դժվարին իրավիճակում հայտնված երեխայի և ընտանիքի աջակցման համար Սյունիքում նախատեսվում է կենտրոն ստեղծել |hetq.am|",
    "text": "hetq.am: Աշխատանքի և սոցիալական հարցերի նախարարությունը նախատեսում է ստեղծել «Սյունիքի մարզի երեխայի և ընտանիքի աջակցության կենտրոն» պետական ոչ առևտրային կազմակերպություն (ՊՈԱԿ)։ Իրավական ակտերի նախագծերի հրապարակման միասնական կայքում այդպիսի որոշման նախագիծ է հանրային քննարկման ներկայացվել։ \nԿազմակերպության նպատակն է` նպաստել կյանքի դժվարին իրավիճակում հայտնված երեխայի և ընտանիքի սոցիալական կարիքների բավարարմանը, խթանել նրանց ներուժի և կարողությունների բացահայտմանը, ծագած հիմնախնդիրներն ինքնուրույն լուծելու ունակությունների զարգացմանը, ստեղծել պայմաններ՝ նրանց սոցիալական ներառման համար, օժանդակել նրանց սոցիալական և առողջական խնդիրների լուծմանը, կանխարգելել կյանքի դժվարին իրավիճակը և սոցիալական մեկուսացումը։ Շուրջօրյա խնամքի ծառայությունների վեցամսյա ժամկետը լրանալուց հետո, ելնելով երեխայի լավագույն շահից, կներկայացվի մասնագիտական եզրակացություն՝ երեխայի հետագա խնամքի ձևը սահմանելու վերաբերյալ, կմշակվի երեխային և ընտանքին տրամադրվող աջակցության արդյունավետության բարձրացմանն ուղղված ուսումնամեթոդական ձեռնարկներ, կիրականացվի վերապատրաստումներ։\nԸստ նախնական հաշվարկների՝ «Սյունիքի մարզի երեխայի և ընտանիքի աջակցության կենտրոն»-ը կիրականացնի կյանքի դժվարին իրավիճակում հայտնված 0-ից մինչև 18 տարեկան 50 երեխաների՝ առավելագույնը 6 ամիս ժամկետով շուրջօրյա աջակցություն ու խնամք, ինչպես նաև 2-ից մինչև 18 տարեկան 100 երեխաների առավելագույնը 1 տարի ժամկետով ցերեկային աջակցության ծառայություններ։  Իսկ կենտրոնը կգործի Կապան քաղաքում։\nՇարունակությունը՝ hetq.am-ում։ \n"
}