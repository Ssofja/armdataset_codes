{
    "title": "«Լուսավոր Հայաստան»-ը լսումներ կանցկացնի` քննարկելու ստեղծված իրավիճակից ելքերը",
    "text": "ԱԺ «Լուսավոր Հայաստան» խմբակցության ղեկավար Էդմոն Մարուքյանը ֆեյսբուքյան էջում գրել է.\n«Տեղեկացնում ենք, որ ՀՀ ԱԺ «Լուսավոր Հայաստան» խմբակցությունը նախաձեռնել է խորհրդարանական լսումներ՝ քննարկելու համար երկրում ստեղծված իրավիճակից ելքերը և ներկայացնելու համար անհրաժեշտ գործողությունների ճանապարհային քարտեզը։\nԼսումներն անցկացվելու են 2020 թվականի դեկտեմբերի 07-ին, առավոտյան 11։00, Ազգային ժողովի լիագումար նիստերի դահլիճում՝ հետևյալ ընթացակարգով և օրակարգով՝\n- Հիմնական զեկույց՝ մինչև 15 րոպե.\n- Հարցեր հիմնական զեկուցողին՝ յուրաքանչյուրը մինչև 1 րոպե.\n- Պատասխաններ՝ յուրաքանչյուրը մինչև 2 րոպե.\n- ԱԺ խմբակցությունների ներկայացուցիչների ելույթներ՝ յուրաքանչյուրը մինչև 5 րոպե.\n- Լսումներին գրանցված անձանց ելույթներ՝ յուրաքանչյուրը մինչև 3 րոպե.\n- Հիմնական զեկուցողի եզրափակիչ ելույթ՝ մինչև 15 րոպե»:\n"
}