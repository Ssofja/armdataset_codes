{
    "title": "Պատերազմի հետևանքով վիրավորում ստացած 4000 զինծառայող ստացել է 500 հազար դրամ աջակցություն",
    "text": "Պետությունը ռազմական գործողությունների հետևանքով վիրավորում ստացած և բժշկական կենտրոններում ստացիոնար բուժօգնություն ստացած շուրջ 4000 զինծառայողների (բացառությամբ՝ 1-ին, 2-րդ խմբի հաշմանդամություն ունեցողների) տրամադրել է  500 հազար դրամ աջակցություն: Այս մասին ասվում է ՀՀ աշխատանքի և սոցիալական հարցերի նախարար Մեսրոպ Առաքելյանը հաշվետվությունում՝ պաշտոնավարման 100 օրվա ընթացքում իրականացված աշխատանքների վերաբերյալ:\nՆերկայացված են զոհված անձանց ընտանիքների և վիրավորում ստացած անձանց աջակցության  ծրագրերը.\nԱրցախի պաշտպանության ընթացքում քաղաքացիական անձանց շրջանում զոհերի ընտանիքներին և հաշմանդամություն ձեռք բերած անձանց՝ 1-ից 5 միլիոն դրամ միանվագ աջակցություն.\nԱջակցություն ստացած՝ 34 քաղաքացի (30-ը՝ զոհերի ընտանիք, 4-ը՝ հաշմանդամություն ունեցող անձ), տրամադրված աջակցություն՝ 156 մլն դրամ\nՌազմական գործողությունների հետևանքով վիրավորում ստացած և բժշկական կենտրոններում ստացիոնար բուժօգնություն ստացած զինծառայողներին (բացառությամբ՝ 1-ին, 2-րդ խմբի հաշմանդամություն ունեցողների)՝ 500 հազար դրամ աջակցության տրամադրում.\nԱջակցություն ստացած՝ շուրջ 4,000 քաղաքացի, տրամադրված աջակցություն՝ շուրջ 2 մլրդ դրամ\nՀիշեցվել են նաև աջակցության այլ ծրագրերը.\n Պատերազմի հետևանքով անհայտ կորած և գերեվարված զինծառայողների ընտանիքներին՝ ամսական 300,000 դրամ աջակցություն՝ առավելագույնը 6 ամիս ժամկետով\nՌազմական գործողությունների հետևանքով վնասվածք կամ խեղում ստացած զինծառայողների առանձին խմբերին՝ ամսական 300,000 դրամ աջակցություն\nԶինծառայողներին և նրանց ընտանիքի անդամներին  տրվող ամենամսյա պարգևավճարի չափերի սահմանում՝ըստ պարգևավճար ստանալու իրավունք ունեցող անձանց կատեգորիաների․ շահառուների շրջանակի վերանայում, ընդլայնում\nԲժշկասոցիալական փորձաքննության կազմակերպում՝ պատերազմի ընթացքում վիրավորում ստացած զինծառայողի կամ քաղաքացիական անձի գտնվելու վայրում (բուժհաստատություն, տուն).\nԻրականացրած փորձաքննություն՝ շուրջ 800 անձ, որից՝ 590-ը հաշմանդամություն ունեցող անձ\n1-ին խումբ - 82 անձ, 2-րդ խումբ - 173 անձ, 3-րդ խումբ - 335 անձ\nԱջակցող միջոցների տրամադրում՝պատերազմի ընթացքում վիրավորում ստացած զինծառայողներին ու քաղաքացիական անձանց՝ անկախ որևէ սոցիալական խմբում ներառված լինելու հանգամանքից․ աջակցող միջոցների տրամադրման ընթացակարգի պարզեցում.\nԱջակցություն ստացած՝ 3,018 անձ (6,096 աջակցող միջոց)\nԲազմամասնագիտական խմբերի կողմից պատերազմի ընթացքում վիրավորում ստացած և պրոթեզավորման անհրաժեշտություն ունեցող անձանց կարիքների բազմակողմանի գնահատման գործընթացի իրականացում.\nԱջակցություն ստացած՝ շուրջ 110 քաղաքացի\nԱռավել ֆունկցիոնալ, միջազգային չափանիշներին համապատասխան պրոթեզների տրամադրում՝պատերազմի հետևանքով վնասվածք (վիրավորում) ստացած անձանց.\nՊոտենցիալ շահառուներ՝ շուրջ 130 անձ:\n"
}