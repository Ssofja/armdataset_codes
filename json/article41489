{
    "title": "Կառավարությունը բավարարեց մի շարք ընկերութնների ներկայացրած հայտը մաքսատուրքից ազատման արտոնությունից օգտվելու համար",
    "text": "Կառավարությունը բավարարեց մի շարք ընկերութնների ներկայացրած հայտը՝ գերակա ոլորտում իրականացվող ներդրումային ծրագրի շրջանակում մաքսատուրքից ազատման արտոնությունից օգտվելու համար:\n1. «ԻՐԻՆԱ ԿՈՉՈՅԱՆ» ԱՁՆերմուծվող ապրանքներն օգտագործվելու են հագուստի արտադրության մեջ Հրազդան քաղաքում:\nԾրագրի շրջանակում նախատեսվում է իրականացնել 80 մլն դրամի ներդրում, նոր սարքավորումների և մոտ 581 մլն դրամի ներդրում հումքի ձեռքբերման համար: Ներկայումս առկա է 35 աշխատատեղ, կստեղծվի ևս 15-20 նոր աշխատատեղ` 70.000-80.000 դրամ միջին աշխատավարձով։\nՆախատեսված արտադրանքի ընդհանուր ծավալը կկազմի 600 մլն դրամ, որից 450 մլն դրամի արտադրանքը կիրացվի ՀՀ տարածքում, 150 մլն դրամի արտադրանքը` ԵԱՏՄ այլ անդամ երկրների տարածքում:\nԱրտոնություն ստանալու համար ներկայացված հումքի արժեքը կազմում է 581 մլն 975 հազար դրամ: Մաքսատուրքի ազատման արտոնությունը կազմում է 49 մլն 536 հազար դրամ:\n2. «ԱՆԻՊԼԱՍՏ» ՍՊԸԸնկերության կողմից ներմուծվող ապրանքներն օգտագործվելու են սննդի փաթեթավորման համար` պոլիվինիլքլորիդային ինքնակպչուն թաղանթի արտադրության մեջ։\nՆախատեսվում է ծրագրի շրջանակում իրականացնել 1 մլրդ 390 մլն 216 հազար դրամի ներդրում, որից 298 մլն 39 հազար դրամը արդեն իրականացվել է կապիտալ ներդրումների համար, իսկ մնացած մասը նախատեսվում է իրականացնել հումքի և նյութերի ձեռքբերման համար: Ներկայումս առկա է 33 աշխատատեղ:\nՆախատեսվում է ներդրումային ծրագրի շրջանակում ստեղծել 20 նոր աշխատատեղ` 150,000 դրամ միջին աշխատավարձով։\nԱրտոնություն ստանալու համար ներկայացված հումքի արժեքը կազմում է 619 մլն 240 հազար դրամ: Մաքսատուրքի ազատման արտոնությունը կազմում է 46 մլն 595 հազար դրամ:\n3. «ԱՐԻԿՈ-ԳՈՌ» ՓԲԸՆերմուծվող ապրանքներն օգտագործվելու են կոշիկի և կաշվե պարագաների արտադրության մեջ։\nՆախատեսվում է ծրագրի շրջանակում իրականացնել 457 մլն 161 հազար դրամի ներդրում, հումքի և նոր սարքավորումների ձեռքբերման համար:\nՆերկայումս առկա է 13 աշխատատեղ: Նախատեսվում է ներդրումային ծրագրի շրջանակում ստեղծել 6-9 նոր աշխատատեղ` 100,000 դրամ միջին աշխատավարձով։\nԾրագրով նախատեսված արտադրանքի ընդհանուր ծավալը տարեկան կկազմի 185 մլն դրամ, որն ամբողջությամբ կիրացվի ՀՀ տարածքում:\nԱրտոնություն ստանալու համար ներկայացված հումքի արժեքը կազմում է 260 մլն 368 հազար դրամ: Մաքսատուրքի ազատման արտոնությունը կազմում է 13 մլն 18 հազար դրամ:\n"
}