{
    "title": "ԱՄՆ-ն ոչինչ չի շահի՝ խրախուսելով ցույցերն ու սաբոտաժն Իրանում |irna.ir|",
    "text": "irna.ir: Իրանի պառլամենտի` Մեջլիսի խոսնակ Ալի Լարիջանին այսօր հայտարարել է, որ ԱՄՆ-ն ոչինչ չի շահի՝ խրախուսելով ցույցերն ու սաբոտաժն Իրանում։\nԼարիջանին սա հայտարարել է Մեջլիսի նիստի ժամանակ` առավոտյան՝ անդրադառնալով վառելիքի գնի բարձրացման պատճառով երկրի տարբեր մասերում տեղի ունեցող բողոքի ցույցերին։\n«ԱՄՆ պետքարտուղար Մայք Փոմփեոն իր աջակցությունն էր հայտնել ցուցարարներին, որոնք վնասել են պետական սեփականությունը՝ հրահրելով անկարգություններ», - ասաց խոսնակը՝ նման պահվածքն անվանելով ամոթալի։\nՀիշեցնենք, որ նոյեմբերի 14-ին Փոմփեոն հեռագիր էր ուղարկել, որտեղ նշված էր․ «ԱՄՆ, լսում են ձեզ։ ԱՄՆ, աջակցում են ձեզ։ ԱՄՆ, ձեզ հետ են»։\nԼարիջանին նշեց, որ նման հաղորդագրությունը վկայում է ԱՄՆ անազնվության մասին։\nԻր խոսքում Լարիջանին հաստատեց խորհրդարականների վճռականությունը՝  իրադարձություններին լրջորեն հետևելու և մարդկանց տնտեսական խնդիրները լուծելու հարցով։\n"
}