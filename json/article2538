{
    "title": "Բուքմեյքերների և «խվատայկաների» աշխատանքը սահմանափակող օրենքն ընդունվեց |shantnews.am|",
    "text": "shantnews.am։ Ազգային ժողովում արդեն երկրորդ ընթերցմամբ քվեարկությամբ ընդունվեց Ալեն Սիմոնյանի և գործընկերների նախագիծը, որով սահմանափակումներ են դրվում բուքմեյքերական գրասենյակների, ինչպես նաև լցակայաններում «խվատայկա» շահումով խաղերի գործունեության վրա։ Այդ սահմանափակումները քիչ-քիչ սկսելու են գործել 2020 թվականի նոյեմբերից։\nՆախագիծը ստացավ 93 կողմ, 1 դեմ, 1 ձեռնպահ ձայն։\nԱռաջինը վերաբերում է նրան, որ յուրաքանչյուր բուքմեյքերական ընկերություն կարող է առավելագույնը մեկական բուքմեյքերական կետ ունենալ մարզերից յուրաքանչյուրում, Երևանի վարչական շրջաններից յուրաքանչյուրում և 4 զբոսաշրջային քաղաքներում՝ Ծաղկաձոր, Ջերմուկ, Մեղրի, Սևան։\nԹունյանը նաև նշեց, որ իրենք ուզում էին անմիջապես դադարեցնել լցակայաններում շահումով խաղերի («խվատայկաների») աշխատանքը, սակայն իրավաբանների հետ քննարկումից հետո որոշել են ժամանակ տալ այդ տնտեսվարողներին, ու այդ սահմանափակումn ուժի մեջ կմտնի օրենքի ուժի մեջ մտնելուց 6 ամիս անց։\nԵրկրորդ ընթերցումից առաջ նախագծում կատարվել են լրացումներ, ըստ որոնց՝\n- խաղասրահի տարածքը չի կարող գերազանցել 200 քմ-ն,- խաղասրահներում պարտավոր են ստուգել անձի չափահաս լինելը,- խաղասրահներում պարտավոր են ստուգել՝ամուսինը անձին դատարանով արգելե՞լ է խաղասրահից օգտվել, թե՞ ոչ,- կանոնների խախտումների դեպքում բուքմեյքերական կետերը կարող են ընդհուպ զրկվել լիցենզիաներից,բուքմեյքերական կետերի քանակը սահմանափակվելու է՝ մեկական՝ մարզերում ու Երևանի վարչական շրջաններում, ինչպես նաև 4 զբոսաշրջային քաղաքներում, իսկ լցակայաններում խաղային ապարատների ընդհանրապես արգելումն ուժի մեջ կմտնի 6 ամսից։\nԱրդեն երկրորդ ընթերցմամբ ընդունվելու դեպքում օրենքն ամբողջությամբ ուժի մեջ կմտնի 2020 թվականի նոյեմբերի 1-ից։\n"
}