{
    "title": "ԿԳՄՍ նախարարի նախաձեռնությամբ ԱԺ-ում «Բարձրագույն կրթության և գիտության մասին» օրինագծի վերաբերյալ տեղի է ունեցել աշխատանքային քննարկում\r\n |1lurer.am|",
    "text": "1lurer.am: «Բարձրագույն կրթության և գիտության մասին» և կից մի շարք այլ օրենքներում փոփոխություններ նախատեսող օրենսդրական փաթեթը մարտի 12-ին քննարկվել է ԱԺ գիտության, կրթության, մշակույթի, սփյուռքի, երիտասարդության և սպորտի հարցերի մշտական հանձնաժողովի ու ՀՀ կրթության, գիտության, մշակույթի և սպորտի նախարար Վահրամ Դումանյանի նախաձեռնած աշխատանքային հանդիպման ընթացքում:\nՔննարկմանը ներկա էին ԱԺ պատգամավորներ, ԿԳՄՍ նախարարության ներկայացուցիչներ, բուհերի ռեկտորներ:\nՆախորդիվ Կառավարության հետ ձեռք բերված պայմանավորվածության համաձայն և փաթեթի հեղինակի առաջարկով՝ պատգամավորները դեմ էին քվեարկել վերոնշյալ փաթեթին: Քննարկումը տեղափոխվել էր գրավոր առաջարկների ներկայացման փուլ:\nՀամատեղ առաջարկները վերաբերում էին ռեկտորների ընտրության և բուհերի հավատարմագրման կարգերին և վկայականների վավերականության ժամկետներին, ինստիտուցիոնալ ու ծրագրային հավատարմագրման սկզբունքներին, դրանց լիցենզավորման պայմաններին և օրենսդրական փաթեթի այլ հոդվածներին:\nՀնչած առաջարկները կքննարկվեն ԱԺ մշտական հանձնաժողովի առաջիկա նիստում:\n"
}