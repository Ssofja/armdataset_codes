{
    "title": "Արայիկ Հարությունյանը ստացել է ձայների 88%-ը՝ գերազանցելով 1-ին փուլի արդյունքները. Մայիլյանի ձայները եւս ավելացել են |armtimes.com|",
    "text": "armtimes.com: Արցախի ԿԸՀ նախագահ Սրբուհի Արզումանյանն այսօր հրավիրված մամուլի ասուլիսում հրապարակեց երեկ տեղի ունեցած նախագահական ընտրությունների 2-րդ փուլի նախնական արդյունքները:\nԱյսպիսով, ԿԸՀ-ն արձանագրել է քվեարկության արդյունքների հետեւյալ նախնական տվյալները.\nԸնտրողների ընդհանուր թիվը կազմում էր 104.777, այդ թվում՝ լրացուցիչ ցուցակներում ընդգրկված անձինք,\nՔվեարկությանը մասնակցողների թիվը 47.165 է, այսինքն՝ ընտրելու իրավունք ունեցող անձանց 45 տոկոսը,\nԱնվավեր քվեաթերթիկների թիվը 1876 է կամ 3.97 տոկոսը,\nՄասիս Մայիլյանի օգտին քվեարկել է 5728 քաղաքացի կամ քվեարկության մասնակիցների 12 տոկոսը,\nԱրայիկ Հարությունյանի օգտին քվեարկել է 39.860 քաղաքացի կամ 88 տոկոսը:\nՀիմք ընդունելով ԱՀ ընտրական օրենսգրքի 76-րդ հոդվածի 6-րդ մասի դրույթները` ընտրությունների արդյունքների վերաբերյալ որոշում կընդունվի 2020 թ. ապրիլի 21-ին:\n"
}