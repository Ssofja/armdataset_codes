{
    "title": "Լուկաշենկոն ազատել է Սլովակիայում Բելառուսի դեսպանին |tert.am|",
    "text": "tert.am: Բելառուսի նախագահ Ալեքսանդր Լուկաշենկոն պաշտոնից ազատել է Սլովակիայում երկրի դեսպան Իգոր Լեշչենկոյին, որն ավելի վաղ աջակցություն էր հայտնել երկրում տեղի ունեցող ցույցերին: ТАСС գործակալության փոխանցմամբ՝ այս մասին հայտնել է երկրի ղեկավարի մամլո ծառայությունը:\n«Իգոր Լեշչենկոն ազատվել է Սլովակիայում Բելառուսի Հանրապետության արտակարգ և լիազոր դեսպանի պաշտոնից: Համապատասխան հրամանագիրը ստորագրել է երկրի ղեկավարը»,- ասվում է հաղորդագրության մեջ:\nԼեշչենկոն մեկ շաբաթ առաջ առաջինն էր բելառուս դիվանագետներից, որոնք ուղերձով հանդես եկան՝ բողոքելով ցուցարարների նկատմամբ իշխանությունների գործողություններից:\n"
}