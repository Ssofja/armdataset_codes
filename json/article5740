{
    "title": "ՊԵԿ-ը հայտարարություն է տարածել 2019թ-ին ձեռք բերված, սակայն Հայաստան չներմուծված մեքենաների մաքսազերծման մասին",
    "text": "Պետական եկամուտների կոմիտեն հայտնում է, որ այն քաղաքացիները, ովքեր 2019թ.-ին ձեռք են բերել տրանսպորտային միջոցներ, սակայն տարբեր պատճառներով չեն հասցրել ներմուծել Հայաստանի Հանրապետություն և մաքսազերծել 2019թ.-ին գործող դրույքաչափերով, պետք է դիմեն ՊԵԿ` [email protected] էլեկտրոնային հասցեով, մինչև ապրիլի 6-ը` ժամը 23:59:\nՆշված էլեկտրոնային հասցեին պարտադիր պետք է ուղարկել հետևյալ տվյալները.-ավտոմեքենայի ձեռքբերման փաստաթղթեր,-ավտոմեքենայի VIN ծածկագիր (նույնականացման համար),-ավտոմեքենայի սեփականատիրոջ անուն, ազգանուն,-կոնտակտային հեռախոսահամար:Խնդիրն ուսումնասիրվելու է միայն անհրաժեշտ փաստաթղթերի պատշաճ ներկայացման դեպքում:Տվյալները նշված ժամկետից հետո ներկայացնելու պարագայում բոլոր այդ դեպքերն այլևս չեն դիտարկվելու: Այս մասին տեղեկացնում ՊԵԿ լրատվական ծառայությունը:\nԿարևոր է ընդգծել, որ 2019թ.-ին գործող դրույքաչափերով մաքսազերծման  հնարավորությունը դիտարկվելու է միայն ձախակողմյան ղեկով ավտոմեքենաների համար:\n"
}