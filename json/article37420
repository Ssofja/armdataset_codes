{
    "title": "Արցախ է վերադարձել 52 058 մարդ\r\n |1lurer.am|",
    "text": "1lurer.am: Արցախում Ռուսաստանի խաղաղապահ առաքելության կենտրոնի ղեկավարի տեղակալ, գնդապետ Դմիտրի Պերեպյոլկինը ճեպազրույցի ընթացքում ամփոփել է Լեռնային Ղարաբաղում առկա իրավիճակը: Այս մասին տեղեկանում ենք ՌԴ Պաշտպանության նախարարության կայքից:\nԸստ զինվորականի՝ անցած ժամանակահատվածում հրադադարի ռեժիմի խախտման դեպքեր չեն արձանագրվել:\nՌուս խաղաղապահներն ապահովում են տեղահանվածների անվտանգ վերադարձն Արցախ: Փետրվարի 2-ի դրությամբ, Արցախ է վերադարձել 52 058 մարդ:\nՀունվարի 31-ին Ռուսաստանի ռազմական ոստիկանությունը Ստեփանակերտից 16 հայ ուխտագնացների ուղեկցել է դեպի Դադիվանք և հակառակը:\nՌուսաստանի ինժեներ-սակրավորների խմբերը շարունակում են չպայթած զինամթերքի որոնումներն ու ոչնչացումը: Մինչև հիմա ստուգվել է 973 շինություն, ավելի քան 247 կմ ճանապարհ, մաքրվել է մոտ 893 հա տարածք, հայտնաբերվել և վնասազերծվել է 23950 պայթյունավտանգ առարկա:\nՄարդասիրական արձագանքման կենտրոնի խմբերը, համագործակցելով ԿԽՄԿ-ի, հայկական և ադրբեջանական կողմերի ներկայացուցիչների հետ, շարունակում են զոհված զինծառայողների աճյունների որոնումները Հադրութի, Ջրականի և Վարանդայի շրջաններում:\n"
}