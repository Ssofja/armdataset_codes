{
    "title": "Արցախի նախագահն այցելել է ՀՀ ոստիկանություն. Նա բարձր պարգևներով հետմահու պարգևատրել է  ոստիկանության 70 ծառայողի",
    "text": "Ապրիլի 16-ին ոստիկանություն է այցելել Արցախի Հանրապետության նախագահ Արայիկ Հարությունյանը:\nՈղջունելով հյուրին՝ ոստիկանության պետ Վահե Ղազարյանը հիշատակել է այն ոստիկաններին, որոնք 44-օրյա պատերազմում զոհվել են հանուն ազատ ու անկախ Արցախի, հանուն հայրենիքի։\nՆերկաները մեկ րոպե լռությամբ հարգել են պատերազմում զոհված ոստիկանների հիշատակը։\nԱրցախի Հանրապետության նախագահի հրամանագրերով՝ 44-օրյա պատերազմին մասնակցած ոստիկանության մի շարք ծառայողներ պարգևատրվել են մեդալներով։ Արցախի նախագահի կողմից պետական բարձր պարգևներով հետմահու պարգևատրվել են նաև Հայաստանի ոստիկանության այն 70 ծառայողները, որոնք զոհվել են հանուն հայրենիքի:\n"
}