{
    "title": "ՀՀ դեսպանը հանդիպել է ՌԴ ԱԳ փոխնախարարի հետ",
    "text": "Ռուսաստանի Դաշնությունում Հայաստանի արտակարգ և լիազոր դեսպան Վարդան Տողանյանը հանդիպել է Ռուսաստանի Դաշնության արտաքին գործերի նախարարի տեղակալ Ալեքսանդր Գրուշկոյի հետ։ Այս մասին հաղորդարություն է տարածել ՌԴ-ում ՀՀ դեսպանությունը։\n«Քննարկվել են համաեվրոպական և տարածաշրջանային անվտանգության խնդիրները ներկա սրացման համատեքստում։ Ընդգծվել է իրադրության թուլացմանն ու առողջացմանն ուղղված ջանքերի անհրաժեշտությունը, այդ թվում` ԼՂ հակամարտության կարգավորման գործընթացի շարունակման հեռանկարների տեսանկյունից»,- նշված է հաղորդագրության մեջ:\n"
}