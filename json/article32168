{
    "title": "Թուրքիայի պատվիրակությունը երկօրյա այցով մեկնեց Ռուսաստան Լիբիայի շուրջը բանակցությունների համար |armenpress.am|",
    "text": "armenpress.am: Թուրքիայի պատվիրակությունն օգոստոսի 31-ին երկօրյա այցով մեկնել Է Մոսկվա Լիբիայի եւ Սիրիայի շուրջը բանակցությունների համար: Այդ մասին հայտնել են հանրապետության արտաքին գործերի նախարարությունում:\nԱրտաքին քաղաքական գերատեսչության հայտարարության համաձայն՝ այցը տեղի կունենա օգոստոսի 31-ից մինչեւ սեպտեմբերի 1-ը: Ռուսաստանցի պաշտոնակիցների հետ բանակցություններում Թուրքիայի պատվիրակությունը կգլխավորի փոխարտգործնախարար Սեդաթ Օնալը:\nA Haber հեռուստաալիքի տվյալներով՝ պատվիրակության կազմի մեջ են մտնում նաեւ ազգային պաշտպանության նախարարության եւ Ազգային հետախուզական կազմակերպության ներկայացուցիչներ, հաղորդել Է ՏԱՍՍ-ը:\n"
}