{
    "title": "ՄԱԿ-ը պատրաստ է Ռուսաստանի հետ համատեղ աշխատել Ղարաբաղում մարդասիրական օգնության ծավալը գնահատելու համար |azatutyun.am|",
    "text": "azatutyun.am: ՄԱԿ-ի մասնագետները պատրաստ են Ռուսաստանի հետ համատեղ աշխատել Լեռնային Ղարաբաղում մարդասիրական օգնության ծավալը գնահատելու համար: Այդ մասին երեկ հայտարարել է ՄԱԿ-ի գլխավոր քարտուղարի պաշտոնական ներկայացուցիչ Ստեֆան Դյուժարիկը:\nԴյուժարիկը նաև ասել է, որ գլխավոր քարտուղարը հեռախոսով բանակցություններ է անցկացրել Հայաստանի և Ադրբեջանի արտգործնախարարների հետ ու շեշտել երկրներին մարդասիրական օգնություն ցուցաբերելու ՄԱԿ-ի պատրաստակամությունը:\n«Հուսով ենք, որ ռազմական գործողությունների դադարեցումը կապահովի հումանիտար աշխատողների հասանելիությունը բոլոր կարիքավոր մարդկանց հակամարտությունից տուժած բոլոր տարածաշրջաններում», - հավելել է Անտոնիո Գուտերեշի պաշտոնական ներկայացուցիչը:\n"
}