{
    "title": "ՔԿ-ում կկարողանան աշխատել նաև որոշ հանցագործությունների համար դատապարտվածները. օրինագիծն ընդունվեց |armenpress.am|",
    "text": "armenpress.am: ՀՀ Ազգային ժողովը երկրորդ ընթերցմամբ և ամբողջությամբ ընդունեց «ՀՀ քննչական կոմիտեի մասին» օրենքում փոփոխություններ և լրացումներ կատարելու մասին օրենքի նախագիծը: Նախագծով նախատեսվում էր անզգուշությամբ կատարված հանցագործության համար դատապարտվածներին ևս Քննչական կոմիտեում աշխատելու իրավունք ընձեռել: \nՕրինագծով, սակայն, դիտավորությամբ կատարված հանցագործությունների դեպքում անձը չի կարողանա աշխատանքի անցնել Քննչական կոմիտեում:\n«ՀՀ քննչական կոմիտեի մասին» օրենքում փոփոխություններ և լրացումներ կատարելու մասին օրենքի նախագիծը ներառում է նաև կառույցում որոշ այլ փոփոխություններ: Նախագիծն ընդունվեց միաձայն` 82 «կողմ» ձայնով:\n"
}