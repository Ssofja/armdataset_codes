{
    "title": "Մինսկում անվտանգության աշխատակիցները կրկին բերման են ենթարկել ցուցարարներին\r\n |tert.am|",
    "text": "tert.am: Անվտանգության ուժերը Մինսկի Գրուշևկա միկրոշրջանում ցրել են ցուցարարներին, կան ձերբակալվածներ: Այս մասին տեղեկացնում է «ՌԻԱ Նովոստի» գործակալությունը:\nԲելառուսի մայրաքաղաքի ոստիկանությունը հաստատել է ձերբակալությունների մասին տեղեկությունը:\nԿեսօրից հետո Գրուշևկայում ստեղծվել էր ցուցարարների շարասյուն, որոնք շրջում էին բակերով և բղավում էին ընդդիմության կարգախոսները ՝ իրենց հետ տանելով սպիտակ-կարմիր-սպիտակ խորհրդանիշներ: Երթի ընթացքում նրանց նոր մարդիկ էին միացել: Սակայն շուտով իրավապահները մի քանի ավտոբուսներով ժամանել են միկրոշրջան: Ցուցարարների մի մասըփախել է բակեր, կան նաև ձերբակալվածներ: Ոստիկանությունը ձերբակալվածների թիվը չի հստակեցրել:\n"
}