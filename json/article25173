{
    "title": "ՀՔԾ-ն կարճել է Արթուր Վանեցյանին առնչվող քրեական գործը |civilnet.am|",
    "text": "civilnet.am: Հատուկ քննչական ծառայությունը կարճել է ԱԱԾ նախկին տնօրեն, «Հայրենիք» կուսակցության ղեկավար Արթուր Վանեցյանին առնչվող քրեական գործը։ Տեղեկությունը  հաստատեց ՀՔԾ մամուլի քարտուղար Մարինա Օհանջանյանը։\nՆրա խոսքով՝ քրեական գործը կարճվել է հանցակազմի բացակայության հիմքով։\nՔրգործը վերաբերում էր ԱԱԾ նախկին տնօրենի կողմից պաշտոնեական լիազորություններն առերևույթ չարաշահելուն։\nԻրավապահները հայտնել էին, որ իր պաշտոնավարման շրջանում Վանեցյանը՝ անտեսելով օրենքով սահմանված 50 տարեկանի սահմանափակումը, բաժնի պետի պաշտոնում նշանակել էր 51 տարեկան, փոխգնդապետի զինվորական կոչում ունեցող, նախկինում ծառայությունից արձակված անձի` նրան տալով գնդապետի կոչում:\n"
}