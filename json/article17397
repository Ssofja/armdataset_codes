{
    "title": "Պենտագոնը հայտնել է Քաբուլում ԱՄՆ զինվորականների թիվը 4 հազարը գերազանցելու մասին |armenpress.am|",
    "text": "armenpress.am: ԱՄՆ զինվորականների թիվը Աֆղանստանի մայրաքաղաք Քաբուլում օգոստոսի 17-ին կգերազանցի 4 հազարը:\nԻնչպես հաղորդում է  ՏԱՍՍ-ը, Քաբուլի օդանավակայանում ԱՄՆ ուժերը թալիբների կողմից սպառնալիքների չեն ենթարկվել: Այս մասին ճեպազրույցի ժամանակ Պենտագոնում հայտնել է գեներալ Հենկ Թեյլորը:\n«Մինչև այս օրվա վերջը Քաբուլում ավելի քան 4 հազար զինվորական կլինի»,- նշել է նա:\nՄիաժամանակ, նրա խոսքով, օդանավակայանից անցած օրվա ընթացքում 7 ռազմական չվերթ է իրականացվել:\n«Այդ ինքնաթիռները մոտ 700-800 ուղևոր են տարել, և մենք կարող ենք հաստատել, որ դրանցից 165-ը ԱՄՆ քաղաքացիներ են»,- հավելել է գեներալը:\n"
}