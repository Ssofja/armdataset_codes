{
    "title": "Լիբանանում ՀՀ դեսպանն այցելել է ՄԱԿ-ի ՅՈՒՆԻՖԻԼ խաղաղապահ առաքելության կենտրոնակայան․ ԱԳՆ",
    "text": "Հուլիսի 30-ին Լիբանանում ՀՀ դեսպան Վահագն Աթաբեկյանն այցելեց Միավորված ազգերի կազմակերպության ՅՈՒՆԻՖԻԼ խաղաղապահ առաքելության կենտրոնակայան:\nԱյցի ընթացքում դեսպանը հանդիպում ունեցավ ՅՈՒՆԻՖԻԼ-ի ղեկավար գեներալ-մայոր Ստեֆանո Դել Կոլի հետ (Stefano Del Col): Զրուցակիցները քննարկեցին առաքելության հետ համագործակցության շրջանակը և հեռանկարային ծրագրերը: ՅՈՒՆԻՖԻԼ հրամանատարը բարձր գնահատեց ՀՀ խաղաղապահ զորախմբի իրականացրած ծառայությունը առաքելության կազմում:\nԱԳՆ\n"
}