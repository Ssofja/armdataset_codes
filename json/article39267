{
    "title": "Ադրբեջանում կորոնավիրուսի 29 նոր դեպք կա, հիվանդներից մեկը մահացել է․ Interfax.az\r\n |panarmenian.net|",
    "text": "panarmenian.net: Ադրբեջանում կորոնավիրուսի 29 նոր դեպք է գրանցվել, հիվանդներից մեկը մահացել է։ Այդ մասին ասվում է Ադրբեջանի կառավարությանը կից Օպերատիվ շտաբի հաղորդագրության մեջ։\nՎարակվածների ընդհանուր քանակն Ադրբեջանում 122 է։ Մահացած հիվանդը մարտի 12-ին վերադարձել էր Թուրքիայից։ Սա մահվան 3-րդ դեպքն է Ադրբեջանում, գրում է Interfax.az-ը։\nՀատուկ ռեժիմի հիվանդանոցներում բժիշկների հսկողության տակ 104 հիվանդ կա, որոնցից 5-ի վիճակը գնահատվում է ծանր, 9-ինը՝ միջին ծանրության, մյուսների վիճակը կայուն է։ 15 մարդ ապաքինվել է։\nՎարակման դեպքեր են գրանցվել նաև երկրի շրջաններում։ Օպերատիվ շտաբը կոչ է անում ինքնամեկուսացվել և պահպանել կարանտինի պահանջները։ Ադրբեջանում կորոնավիրուսի ավելի քան 20,000 թեստ է արվել։\n"
}