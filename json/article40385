{
    "title": "ԱԱՏՄ ղեկավար Հակոբ Ավագյանը Սյունիքի մարզ աշխատանքային այցի ընթացքում քննարկել է տարեվերջյան արդյունքները",
    "text": "Սյունիքի մարզ աշխատանքային այցի ընթացքում Առողջապահական և աշխատանքի տեսչական մարմնի ղեկավար Հակոբ Ավագյանն այսօր հանդիպում է ունեցել ԱԱՏՄ հարավային տարածքային կենտրոնում, քննարկել ընթացիկ աշխատանքներն ու տարեվերջյան արդյունքները։\nԱվագյանն այցելել է նաեւ Սիսիան քաղաքում ԱԱՏՄ-ին հատկացված նոր գրասենյակի տարածք, որտեղ ընթանում են շինարարական և բարեկարգման աշխատանքներ: Տեղում ծանոթացել է դրանց ընթացքին, քննարկումներ ունեցել աշխատանքները համակարգող մասնագետների հետ։\nՏեսչական մարմնի մարզային տարածքային 3 կենտրոնները Տավուշի, Սյունիքի և Լոռու մարզերում կառավարության որոշմամբ տեղակայվում են պետական սեփականություն հանդիսացող շենքերում, ինչը հնարավորություն կտա ունենալ կայուն աշխատավայր, աշխատանքային բարելավված պայմաններ, ինչպես նաև զգալիորեն կտնտեսվեն ներկայում զբաղեցվող տարածքների վարձակալությանն ուղղվող պետական միջոցները։\n"
}