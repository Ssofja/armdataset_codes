{
    "title": "ՈւԵՖԱ-ն տեղեկացրել է Չեմպիոնների լիգայի եզրափակչի անցկացման ժամկետների մասին\r\n |tert.am|",
    "text": "\n«Հավանականություն կա, որ մենք չենք կարողանա վերսկսել մրցաշրջանը: Դա կախված է շատ երկրների կառավարություններից: Սակայն եվրոպական մրցաշրջանը, ինչպես նաև եվրագավաթները` Եվրոպա լիգան և Չեմպիոնների լիգան պետք է ավարտվեն մինչև օգոստոսի 3-ը:\nՄենք աննախադեպ իրավիճակում ենք գտնվում, այդ իսկ պատճառով պետք է շատ ճկուն լինենք: Մենք տարբերակներ ունենք վերսկսելու Եվրոպա լիգան ու Չեմպիոնների լիգան մայիսին, հունիսին կամ հուլիսին, դա կախված է երկրների կառավարություններից: Եթե նրանք ասեն, որ խաղեր անցկացնելը հնարավոր չէ, մենք ոչինչ անել չենք կարող: Օգոստոսին ու սեպտեմբերին արդեն շատ ուշ կլինի: Հնարավոր է՝ ամեն փուլում երկուսի փոխարեն մեկ հանդիպում անցկացնենք` վիճակահանությամբ որոշելով, թե որ թիմը կխաղա սեփական հարկի տակ, որը` մրցակցի: Ամենայն հավանականությամբ բոլոր խաղերը կանցնեն առանց հանդիսատեսի, բայց կհեռարձակվեն»,-ասել է ՈւԵՖԱ-ի նախագահը:\nԱվելի վաղ Չեփերինը տեղեկացրել էր, որ ՈւԵՖԱ-ն ակումբների հետ քննարկում է մրցաշրջանի ավարտի հարցը:\n\n"
}