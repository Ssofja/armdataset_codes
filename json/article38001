{
    "title": "Կադրային փոփոխություններ Դատախազությունում",
    "text": "ՀՀ գլխավոր դատախազ Արթուր Դավթյանի հրամաններով ՀՀ դատախազության համակարգում տեղի են ունեցել կադրային մի շարք փոփոխություններ եւ նշանակումներ: Այս մասին այսօր՝ փետրվարի 18-ին, տեղեկանում ենք Դատախազության լրատվության ծառայությունից։\nՀՀ գլխավոր դատախազի փետրվարի 11-ի հրամանով՝\nՀՀ Արմավիրի մարզի դատախազ, արդարադատության առաջին դասի խորհրդական Վահե Սերգեյի Հովհաննիսյանը փոխադրվել եւ նշանակվել է ՀՀ գլխավոր դատախազության ՀՀ Հատուկ քննչական ծառայությունում մինչդատական վարույթի օրինականության նկատմամբ հսկողության վարչության պետի տեղակալ:\nՀՀ գլխավոր դատախազի փետրվարի 13-ի հրամաններով՝\nՀՀ Լոռու կայազորի զինվորական դատախազ, արդարադատության առաջին դասի խորհրդական Կարեն Ֆիրդուսու Հարությունյանը փոխադրվել եւ նշանակվել է ՀՀ Զինվորական կենտրոնական դատախազության ավագ դատախազի պաշտոնում\nՀՀ գլխավոր դատախազի փետրվարի 17-ի հրամաններով՝\nՀՀ Կոտայքի մարզի դատախազ, արդարադատության առաջին դասի խորհրդական Ռաֆայել Ալեքսանդրի Խաչատրյանը փոխադրվել եւ նշանակվել է ՀՀ Արմավիրի մարզի դատախազի պաշտոնում\nԱրարատի մարզի դատախազ, արդարադատության առաջին դասի խորհրդական Սեւակ Ալֆրեդի Հովհաննիսյանը փոխադրվել եւ նշանակվել է ՀՀ Կոտայքի մարզի դատախազի պաշտոնում\nԵրեւան քաղաքի Էրեբունի եւ Նուբարաշեն վարչական շրջանների դատախազ, արդարադատության երրորդ դասի պետական խորհրդական Արմեն Դմիտրիի Չիչոյանը փոխադրվել եւ նշանակվել է ՀՀ Արարատի մարզի դատախազի պաշտոնում\nԵրեւան քաղաքի Կենտրոն եւ Նորք Մարաշ վարչական շրջանների դատախազի տեղակալ, արդարադատության առաջին դասի խորհրդական Գագիկ Սամվելի Մարգարյանը փոխադրվել եւ նշանակվել է Երեւան քաղաքի Էրեբունի եւ Նուբարաշեն վարչական շրջանների դատախազի պաշտոնում:\n"
}