{
    "title": "Նախկին իշխանությունները այնպես են արել, որ հյուսիս-հարավ ճանապարհը չանցնի Տիգրանաշենով․ Փաշինյան",
    "text": "ՀՀ վարչապետի պաշոնակատար Նիկոլ Փաշինյանը այսօր՝ ՔՊ համակիրների հետ հանդիպման ընթացքում անդրադարձավ մի թեմայի՝ նշելով, որ այդ մասին երբևէ հրապարակային չի խոսել։\n«Հյուսիս-հարավ ճանապարհը նախագծվել է մեզնից շատ առաջ՝ 2013 թվականին։ Խոսքը նախնական նախագծման մասին է, այսինքն, թե ինչպե՞ս պետք է անցնի այդ ճանապարհը։ Ինտերնետում կարծեմ կա, բայց եթե ինտերնետում էլ չգտնեք, փաստաթղթային ապացուցվող բան է։\nԱրտաշատ-Եղեգնաձոր հատվածը Հայաստանի Հանրապետության ոչ կապիտուլյանտ իշխանությունը նախագծել է հետևյալ կերպ․ հյուսիս հարավը ոչ թե գնում է մեր իմացած ճանապարհով, չի գնում հասնում Երասխ, պտտվում, բարձրանում դեպի Պարույր Սևակ և Տիգրանաշեն, այլ գալիս է մտնում է Վեդի, շարունակվում է Ուրցաձորով և գնում է, դուրս է գալիս Զանգակատան տակ։ Ու դրա արդյունքում այս նախագիծը 70-100 միլիոն դոլարով ավելի թանկացել է, բա ինչու՞ էիք այդպես նախագծում, 100 միլիոն դոլարի ճանապարհը տանում, բարդացնում էիք։ Ինչու՞ էիք այդպես անում, հայրենասեր բարեկամներ։\nՀամակիրների դիտարկմանը, որ դա արվել է փողերի լվացման նպատակով, Փաշինյանն արձագանքեց, որ դա ոչ թե փողերի լվացում է, այլ արվել է այնպես, որ ճանապարհը Տիգրանաշենով չանցնի։\n«Այդ նախագծի մեջ պետք է միջազգային դոնորոներ ներգրավված լինեին, և այդ իշխանությունը ասել է՝ այո, մենք չենք կարող այդ տեղով անցնել, մենք կանցնենք այդտեղով։ Դե թող պատասխան տան»,- եզրափակեց Փաշինյանը։\n"
}