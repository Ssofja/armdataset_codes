{
    "title": "Ադրբեջանն ու Վրաստանը քննարկել են նոր համատեղ հսկիչ-անցագրային կետի կառուցումը |tert.am|",
    "text": "tert.am: Վրաստանի ֆինանսների նախարար Իվանե Մաչավարիանին հանդիպել է այդ երկրում Ադրբեջանի դեսպան Ֆաիգ Գուլիևին: Այս մասին տեղեկացնում է Грузия Онлайн պորտալը:Կողմերը քննարկել են երկու երկրների համագործակցությունը ինչպես երկկողմ, այնպես էլ բազմակողմ ձևաչափերով:Մաչավարանին նշել է, որ Ադրբեջանը Վրաստանի ռազմավարական գործընկերն է: Նրա խոսքով` երկու երկրներն ունեն օրինակելի բարեկամական հարաբերություններ, ընդհանուր տնտեսական և աշխարհաքաղաքական շահեր:Հանդիպմանը նշվել է առևտրի, տնտեսական, տարանցիկ-տրանսպորտային ոլորտներում գործընկերության կարևորությունը:Առանձնահատուկ ուշադրություն է դարձվել նոր համատեղ հսկիչ-անցագրային կետի կառուցման նախագծին: Ծրագրի շնորհիվ սահմանի հատման ընթացակարգերը զգալիորեն արագացվելու և պարզեցվելու են, ամրապնդվելու են 2 երկրների միջև տրանսպորտային և առևտրային կապերը:\n"
}