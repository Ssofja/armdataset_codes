{
    "title": "Վրաստանում այսօր կորոնավիրուսի ավելի քան 4000 նոր դեպք է գրանցվել |aliq.ge|",
    "text": "aliq.ge: Դեկտեմբերի 11-ի ժամը 11:00-ի դրությամբ, Վրաստանում արձանագրվել է կորոնավիրուսով վարակման 4146 նոր դեպք: Ընդհանուր դեպքերի քանակը երկրում 183 099 է: Այս մասին գրում է կառավարության կողմից ստեղծված stopcov.ge կայքը: \nՎրաստանում վերջին 24 ժամվա ընթացքում կորոնավիրուսից բուժվել է ևս 2129 պացիենտ: Երկրում ընդհանուր հաշվով վարակը հաղթահարել է 150 461 մարդ:\nՎերջին 24 ժամվա ընթացքում երկրում վարակից մահացել է ևս 37 մարդ, ընդհանուր՝ 1694:\nԿարանտինային գոտում է գտնվում 1 017 մարդ, ստացիոնար վերահսկողության ներքո՝ 6 881 մարդ: Հյուրանոցային պայմաններում բուժվում է 3 400 պացիենտ:\n"
}