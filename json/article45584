{
    "title": "Վլադիմիր Գասպարյանի արարքին տրվել է ոչ ճիշտ քրեաիրավական գնահատական. դատախազություն |news.am|",
    "text": "news.am։ ՀՀ նախկին ոստիկանապետ Վլադիմիր Գասպարյանի արարքին տրվել է ոչ ճիշտ քրեաիրավական գնահատական։ Այս մասին Վլադիմիր Գասպարյանի նկատմամբ քրեական հետապնդումը դադարեցնելու նրա պաշտպանի բողոքին ի պատասխան հայտնել են գլխավոր դատախազությունից։Հիշեցնենք, որ 2019թ. սեպտեմբերի 19–ին որոշում է կայացվել Վլադիմիր Գասպարյանին որպես մեղադրյալ ներգրավելու մասին և նույն օրը նրան մեղադրանք է առաջադրվել ՔՕ 375–րդ հոդվածի 2–րդ մասով (իշխանությունը չարաշահելը, որն անզգուշությամբ առաջացրել է նյութական ծանր հետևանքներ):ՀՀ գլխավոր դատախազությունում քրեական գործի և կայացված որոշման ուսումնասիրությամբ պարզվել է, որ վարույթն իրականացնող մարմնի կողմից Վլադիմիր Գասպարյկանի արարքին տրվել է ոչ ճիշտ քրեաիրավական գնահատական, ինչի կապակցությամբ վարույթն իրականացնող քննիչին 2019թ. սեպտեմբերի 20–ին տրվել է համապատասխան ցուցում։Տիգրան Աթանեսյան բողոքի վերաբերյալ, սակայն դատախազությունը որոշում չի կայացրել։Ավելի վաղ հայտնել ենք, որ ՀՀ նախկին ոստիկանապետ Վլադիմիր Գասպարյանի պաշտպան Տիգրան Աթանեսյանը գլխավոր դատախազին բողոք է ներկայացրել Գասպարյանի նկատմամբ խափանման միջոց ընտրելու որոշման վերաբերյալ։ Պաշտպանի խոսքով՝ իր պաշտպանյալին չէր կարող մեղադրանք առաջադրվել ՀՀ քրեական օրենսգրքի 375-րդ հոդվածի 2-րդ մասի հատկանիշներով, քանի որ քրեական օրենսգիրքը խմբագրվել է և հիշյալ հոդվածը սկսել է գործել 2013–ից։Նշենք, որ քրեական գործը հարուցվել է դեռևս 2018–ին, սակայն Վլադիմիր Գասպարյանը գործով, որպես մեղադրյալ է ներգրավվել մեկ տարի անց։ Նա չի ընդունում առաջադրված մեղադրանքը և հրաժարվում է քննության այս փուլում ցուցմունքներ տալուց։Հավելենք, որ ներկայումս Վլադիմիր Գասպարյանի առնչությամբ քրեական գործեր են քննվում նաև ԱԱԾ–ում և ՀՔԾ–ում։ Գասպարյանը մեղադրյալի դատավարական կարգավիճակ ունի միայն ՔԿ–ում քննվող գործով։\n"
}