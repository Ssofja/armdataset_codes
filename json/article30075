{
    "title": "Գյուղատնտեսական տեխնիկա սահմանամերձ գյուղերին",
    "text": "ՀՀ ԱԺ «Իմ Քայլը» խմբակցության պատգամավոր Սիփան Փաշինյանը ֆեյսբուքյան իր էջում գրում է․«Տավուշի մարզի սահմանամերձ Սարիգյուղ և Ծաղկավան համայնքների սիրելի բնակիչներ , ինչպես Ակնաղբյուր և Խաշթառակ համայնքներում կարողացանք կյանքի կոչել ՄԱԿ-ի ծրագրերը, այնպես էլ` ձեր մոտ: Տեղեկացնում եմ, որ ձեռք է բերվելու կոմբայն, որը, հուսամ կթեթևացնի ձեր աշխատանքը և առիթ կլինի չմշակվող գյուղատնտեսական հողերի մշակման համար։ Այս ծրագիրը իրականություն դարձավ ՄԱԿ-ի աջակցությամբ, որը իր վրա վերցրեց ծախսերի 80%-ը, ինչպես նաև իմ կողմից ծրագրում ներգրավված մեր հայ ներդրողների, ովքեր իրենց վրա վերցրեցին ծախսերի 20%-ը, որի հնարավորությունը համայնքը չուներ։Հույս ունեմ և անում եմ ամեն ինչ, որ նման ծրագրերը շարունակական լինեն Տավուշի մարզում, իսկ ներդրողների ներգրավվածությունը ավելի ու ավելի մեծանա մարզի զարգացման գործում:\nՇնորհակալություն բոլորին այս ծրագիրը կյանքի կոչելու համար»:\n"
}