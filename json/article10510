{
    "title": "Հակառակորդի կրակոցից 21-ամյա զինծառայող է վիրավորվել. վիճակը ծայրահեղ ծանր է",
    "text": "Մայիս 4-ին՝ ժամը 16:05-ի սահմանում, ՊԲ հարավարևելյան ուղղությամբ տեղակայված զորամասերից մեկի պահպանության տեղամասում, հակառակորդի կողմից արձակված կրակոցից, հրազենային վիրավորում է ստացել ժամկետային զինծառայող, 1998թ. ծնված Ագանիկ Գառնիկի Զորոգլյանը:\nՊԲ լրատվական ծառայությունից հայտնում են, որ վիրավորում ստացած զինծառայողը անմիջապես տեղափոխվել է հոսպիտալ, նրա վիճակը գնահատվում է ծայրահեղ ծանր:\nԴեպքի մանրամասները պարզելու համար կատարվում է քննություն:\n"
}