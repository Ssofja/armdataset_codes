{
    "title": "Թրամփը նամակ է գրել Էրդողանին՝ 100 մլրդ դոլարի գործարքի առաջարկով. The Washington Post |shantnews.am|",
    "text": "shantnews.am։ ԱՄՆ նախագահ Դոնալդ Թրամփն իր թուրք գործընկեր Ռեջեփ Թայիփ Էրդողանին առաջարկել է 100 մլրդ դոլար առևտրային գործարք։ Այս մասին հայտնում The Washington Post-ը՝ հղում անելով իր աղբյուրներին։\nՊարբերականը նշում է, որ բացի այդ, ԱՄՆ նախագահը մտածել է պատժամիջոցներին առնչվող իրադրության կարգավորման շրջանցիկ ուղի։ Այդ պատժամիջոցներով Վաշինգտոնը սպառնում է Անկարային՝ ռուսական С-400 զենիթա-հրթիռային համալիրների գնման դիմաց։ Նամակն ուղարկվել է անցած շաբաթ։ Դրանում ընդգրկված առաջարկները կոչված են բարելավել երկկողմ հարաբերությունները։\nԱղբյուրների փոխանցմամբ՝ այժմ Սպիտակ տունը պնդում է, որպեսզի С-400-ները չշահագործվեն, որպեսզի դրանք չկարողանան հասանելիություն ունենալ ամերիկյան F-35 կործանիչների հաղորդակցության ու պաշտպանական միջոցներին։\nԱյդ դեպքում Անկարան կարող է վերադառնալ բազմաֆունկցիոնալ F-35 կործանիչների ստեղծման ծրագիր և խուսափել պատժամիջոցներից։\nԻնչպես գրում է WP-ն, ամերիկացի օրենսդիրերի կողմից սպասվում է քննադատությունների տարափ։ Մոտավորապես նույն պայմանները Վաշինգտոնն արդեն առաջարկել է Անկարային հոկտեմբերին՝ Սիրիայում օպերացիայի դադարեցման նպատակով, սակայն փորձն անհաջող է եղել։\n"
}