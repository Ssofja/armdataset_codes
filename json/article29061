{
    "title": "Ռոբերտ Քոչարյանը, հնարավոր է, վաղը դատարան գնա, նա դեռ հիվանդանոցում է. փաստաբան |factor.am|",
    "text": "factor.am: Մարտի 1-ի գործով Սահմանադրական կարգը տապալելու և առանձնապես խոշոր չափի կաշառք ստանալու համար մեղադրվող Ռոբերտ Քոչարյանը դեռևս «Էրեբունի» ԲԿ-ում է:\nԱյս մասին ասաց նրա պաշտպան Հովհաննես Խուդոյանը: Հարցին, թե արդյոք հետևելու են ԲԴԽ-ի կոչին ու վաղվա դատական նիստը հետաձգելու միջնորդություն են ներկայացնելու, Խուդոյանը պատասխանեց, որ իրենք նման միջնորդությամբ հանդես չեն գալու, իսկ դատարանից դեռ նիստը հետաձգելու որևէ հիմնավորում կամ պատճառաբանություն չեն ստացել:\nՓաստաբանը նաև տեղեկացրեց, որ վաղը՝ կախված բժիշկների եզրակացությունից, հնարավոր է, որ դատարան գնա նաև Ռոբերտ Քոչարյանը:\n"
}