{
    "title": "Գրավը կդառնա խափանման առանձին միջոց |lragir.am|",
    "text": "lragir.am: ՀՀ ազգային ժողովն առաջին ընթերցմամբ ընդունեց Հայաստանի Հանրապետության քրեական դատավարության օրենսգրքում փոփոխություններ և լրացումներ կատարելու մասին օրենքի նախագիծը, որով առաջարկվում է գրավը դարձնել խափանման առանձին միջոց: Կառավարության օրինագիծը խորհրդարանի նիստում ներկայացրել էր ՀՀ արդարադատության նախարար Ռուստամ Բադասյանը:\n«Այս նախագծի ընդունման անհրաժեշտությունը բխում է իրավակիրառ պրակտիկայում երկար ժամանակ քննարկված գրավը՝ որպես կալանքին այլընտրանքային խափանման միջոց ինստիտուտը բացառելու համատեքստում: Նախագծի հիմնական գաղափարն այն է, որ գրավը լինի խափանման առանձին տեսակ, առանձին միջոց, և հնարավորինս բացառենք ազատազրկման հետ կապված խափանման միջոցի կիրառումը պրակտիկայում»,- նշել էր Բադասյանը:\nՕրենքի նախագիծն առաջին ընթերցմամբ ընդունվեց 112 կողմ և 1 դեմ ձայնով:\n"
}