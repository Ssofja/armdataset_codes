{
    "title": "ԱՄՆ-ի և Չինաստանի նախագահները պայմանավորվել են համակարգել ջանքերը վարակի դեմ պայքարում |azatutyun.am|",
    "text": "azatutyun.am: Միացյալ Նահանգների և Չինաստանի նախագահները հեռախոսազրույց են ունեցել կորոնավիրուսի համաճարակի շուրջ` պայմանավորվելով համակարգել ջանքերը:\n«Մենք սերտորեն համագործակցում ենք», - զրույցից հետո գրել է նախագահ Թրամփը Թվիթերում` փաստելով, որ Չինաստանը մեծ փորձառություն ունի վիրուսի դեմ պայքարում:\nԶրույցից մի քանի ժամ առաջ, մինչդեռ, Սպիտակ տան ղեկավարը լրագրողների հետ զրույցում չէր բացառել, որ Պեկինը թաքցնում է իրական վիճակագրությունը: Չինաստանի պետական լրատվամիջոցներն էլ հաղորդում են, թե հեռախոսազրույցում Սի Ծինփինն ընդգծել է, որ Պեկինն ու Վաշինգտոնը պետք է միասնաբար աշխատեն` այս վարակի տարածումը կանխելու համար:\n"
}