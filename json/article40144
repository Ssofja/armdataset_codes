{
    "title": "«Սանիթեքը» աճուրդի է դրել աղբահավաք մեքենաներն ու կոնտեյներները, այդ թվում՝ 200 հատ կոտրված կամ կիսավառվածները |armtimes.com|",
    "text": "armtimes.com: Դեռեւս նախորդ տարվանից լուրջ ֆինանսական խնդիրներ ունեցող «Սանիթեք Ինթերնեյշնլ» ՍՊԸ-ն, որը Երեւանի աղբահանության միակ օպերատորն էր եւ որի հետ քաղաքապետարանը խզել էր պայմանագիրը, որոշել է վաճառել շարժական գույքը: Գնորդ, սակայն, առայժմ չկա: Սեպտեմբերի 22-ին հրավիրված շարժական գույքի աճուրդը չի կայացել՝ հայտ չլինելու պատճառով:\n2014 թվականից մայրաքաղաքի աղբահանությամբ զբաղվող ընկերությունը, երբ նախորդ տարի սկսեց օրերով քաղաքի աղբը չմաքրել, հայտարարում էր, որ սնանկացման եզրին են: Պատճառը, ըստ «Սանիթեքի», Երեւանի քաղաքապետարանի տուգանքներն ու Պետական եկամուտների կոմիտեի ճնշումներն են։ Նկատենք, որ ընկերության՝ առանձնապես խոշոր չափի հարկեր չվճարելու դեպքի առթիվ քրեական գործ կա հարուցված։ Ըստ ՊԵԿ-ի՝ «Սանիթեքը» չի վճարել կես միլիարդ դրամ հարկ։\nՀՀ արդարադատության նախարարության հրապարակային ծանուցումների ինտերնետային կայքից տեղեկանում ենք, որ մասնավորապես աճուրդի են հանվել աղբատար մեքենաներ, որոնց աշխատանքային վիճակը ստուգված չէ, իսկ տեխնիկական վիճակն արտաքինից բարվոք է: Վաճառքի են հանվել նաեւ տարբեր տարողությամբ պիտանելիության երաշխիք չունեցող աղբի կոնտեյներներ:\n«Սանիթեքի» գույքի հաջորդ աճուրդ-վաճառքի օրը նշանակվել է հոկտեմբերի 8-ին: Գույքի գինը նախորդ աճուրդի մեկնարկայինից 10 տոկոսով նվազեցվել է:\nՇարժական գույքերի աճուրդ-վաճառք կիրականցվի հետեւյալ 10 լոտերով.\nԼոտ 1. Scania P250DB4X մակնիշի աղբահավաք մեքենա՝ բաղկացած բեռնատարից, ջրցանից ու խոզանակից, թողարկման տարեթիվը` 2014/2015թ: Տեխնիկական վիճակը արտաքինից բարվոք: Մեքենայի աշխատանքային վիճակը ստուգված չէ: Շուկայական արժեքը` 13. 727. 120 ՀՀ դրամ:\nԼոտ 2. Scania P250DB4X մակնիշի աղբահավաք մեքենա՝ բաղկացած բեռնատարից, ջրցանից ու խոզանակից, թողարկման տարեթիվը` 2015թ: Տեխնիկական վիճակը արտաքինից բարվոք: Մեքենայի աշխատանքային վիճակը ստուգված չէ: Շուկայական արժեքը` 13. 870. 610 ՀՀ դրամ:\nԼոտ 3. Scania P250DB4X մակնիշի աղբահավաք մեքենա՝ բաղկացած բեռնատարից, ջրցանից ու կովշից: Տեխնիկական վիճակը արտաքինից բարվոք: Թողարկման տարեթիվը` 2015թ: Մեքենայի աշխատանքային վիճակը ստուգված չէ: Շուկայական արժեքը` 14. 683. 714 ՀՀ դրամ:\nԼոտ 4. Scania P250DB4X մակնիշի աղբահավաք մեքենա՝ բաղկացած բեռնատարից ու ջրցանից: Տեխնիկական վիճակը արտաքինից բարվոք: Թողարկման տարեթիվը` 2014/2015թ: Մեքենայի աշխատանքային վիճակը ստուգված չէ: Շուկայական արժեքը` 13. 487. 972 ՀՀ դրամ:\nՇարունակությունը՝ armtimes.com-ում\n"
}