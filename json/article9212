{
    "title": "ԿԳՄՍՆ-ն սկսել է հավաքագրել ուսուցիչներին և աշակերտներին տրամադրվելիք համակարգչային սարքերը",
    "text": "ՀՀ կրթության, գիտության, մշակույթի և սպորտի նախարարությունն այսօրվանից ազդարարում է  համակարգիչների և այլ սարքավորումների ընդունման գործընթացի մեկնարկը։\nԻնչպես տեղեկացրին ՀՀ կրթության, գիտության, մշակույթի և սպորտի նախարարության հասարակայնության հետ կապերի և տեղեկատվության վարչությունից, դրանք անհատներն ու կազմակերպությունները կարող են ներկայացնել Երևանի Խ. Դաշտենցի անվան թիվ 114 ավագ դպրոց  (հասցե` Երևան, Հանրապետության փող., 73 շենք, հեռ` 091202960):\n«Սարքավորումների համար սահմանված են հետևյալ տեխնիկական չափանիշները.\nՆվազագույն տվյալներ.\n\nՊրոցեսոր (CPU). Intel DualCore processor\nՕպերատիվ հիշողություն (RAM). 2 GB DDR3\nԿոշտ սկավառակ (HDD). 500GB\nԳրաֆիկական քարդ (Video adapter). Ներկառուցված (Integrated) HD Graphics\nԷկրան(Display). 18.5 դյում (սեղան համակարգչի դեպքում) և 14 դյում (դյուրակիր համակարգչի դեպքում)\nՑանցային դիմերես (Networking). Gigabit (10/100/1000) LAN, WLAN. 802.11a/b/g/n (դյուրակիր համակարգիչների դեպքում)\nUSB ստեղնաշար(keyboard) և USB օպտիկական մկնիկ (optical Mouse)։\n\nՆախընտրելի տվյալներ.\n\nՊրոցեսոր (CPU). Intel Core i3\nՕպերատիվ հիշողություն (RAM). 4 GB DDR3\nԿոշտ սկավառակ (HDD). 500GB\nԳրաֆիկական քարդ (Video adapter). Ներկառուցված (Integrated) HD Graphics\nԷկրան (Display) 18.5 դյում (սեղան համակարգչի դեպքում) և 14 դյում (դյուրակիր համակարգչի դեպքում)\nՑանցային դիմերես (Networking)․ Gigabit (10/100/1000) LAN, WLAN․11a/b/g/n (դյուրակիր համակարգիչների դեպքում)\nUSB ստեղնաշար (keyboard) և USB օպտիկական մկնիկ (optical Mouse)։\n\nՊլանշետներ կամ Սմարտ հեռախոսներ. Android կամ IOS\n\nՊրոցեսոր (CPU)․ Երկու կամ չորս միջուկային (Dual-Core, Quad-Core)\nՕպերատիվ հիշողություն (RAM)․ 2 GB\nԷկրանի չափսը >= 8 դյում\n3G, Wifi։\n\nՏեղեկացնում ենք, որ նվիրաբերված սարքերը փոխանցվելու են դրանց կարիքն ունեցող մեր աշակերտներին և մանկավարժներին` հեռավար կրթության հասանելիությունն ընդլայնելու և արդյունավետությունը բարձրացնելու նպատակով: \nԴպրոցականների և ուսուցիչների  շուրջ 10 տոկոսը չունեն համապատասխան սարքեր, և կա առնվազն 21.000 նման սարքերի կարիք մարզերում»,- ասվում է հաղորդագրության մեջ:\n"
}