{
    "title": "ՌԴ ԱՀԾ-ն ստուգում է ղարաբաղյան հակամարտության գոտում թուրքական հետախուզական ծառայությունների գործողությունները",
    "text": "«ՌԴ արտաքին հետախուզության ծառայությունը անդադար ստուգում, ուսումնասիրում և վերլուծում է տարատեսակ տեղեկատվություն՝ այդ թվում ղարաբաղյան հակամարտության գոտում թուրքական հետախուզական ծառայությունների կողմից իրականցված գործողությունների մասով՝ հարցի հետ կապված ռազմավարական նշանակության ճշգրիտ որոշումներ կայացնելու նպատակով»,- «Հայկական ժամանակի» հարցմանն ի պատասխան հայտնեցին ՌԴ արտաքին հետախուզության ծառայության մամուլի ծառայությունից:\nԱրցախյան պատերազմում Մերձավոր Արևելքից և Սիրայից ժամանած ահաբեկչական խմբավորումների մասնակցության խնդրի հետ կապված հարցադրումը ՌԴ ԱՀԾ էր ուղարկվել նոյեմբերի 6-ին, երբ ծառայության ղեկավար Սերգեյ Նարիշկինը «ՌԻԱ Նովոստի» գործակալությանը տված հարցազրույցում փաստել էր, որ Ռուսաստանը ճշգրիտ տվյալների է տիրապետում՝ հակամարտության գոտում ահաբեկիչների ներգրավվածության վերաբերյալ: Նա նշել էր, որ ղարաբաղյան պատերազմում թուրքական հետախուզական ծառայությունների աշխատանքը զգացվում է՝ նկատելի են այդ աշխատանքի առանձին տարրեր: \nՇարունակությունը՝ armtimes.com-ում։ \n"
}