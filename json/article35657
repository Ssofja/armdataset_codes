{
    "title": "Իրանի և Թուրքիայի ԱԳՆ ղեկավարները քննարկումներ են անցկացրել |aysor.am|",
    "text": "aysor.am: Իրանի և Թուրքիայի արտգործնախարարները՝ Մոհամմադ Ջավադ Զարիֆը և Մևլութ Չավուշօղլուն, քննարկել են Սիրիայի հյուսիսում տիրող իրավիճակը՝ Մոսկվայի և Անկարայի պայմանավորվածություններից հետո:\n«Այս հանդիպման ընթացքում կողմերը քննարկել են երկկողմ հարաբերությունները, Սիրիայի հյուսիսում տիրող իրավիճակը, Աստանայի գործընթացը և Սիրիայի սահմանադրական կոմիտեի լիագումար նիստը, ինչպես նաև հետաքրքրության այլ թեմաներ», - ասված է Իրանի արտգործնախարարության հայտարարության մեջ:\nՆախարարների հանդիպումը կայացել է Բաքվում` Ռուսաստանի և Թուրքիայի նախագահներ Վլադիմիր Պուտինի և Թայիփ Էրդողանի բանակցություններից երկու օր անց:\n"
}