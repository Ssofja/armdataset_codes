{
    "title": "Իրանի և Ադրբեջանի ԱԳ նախարարները քննարկել են երկկողմ հարաբերությունները և հետպատերազմական իրավիճակը |tert.am|",
    "text": "tert.am: Իրանի ԱԳ նախարար Մոհամմադ Ջավադ Զարիֆը և Ադրբեջանի ԱԳ նախարար Ջեյհուն Բայրամովը քննարկել են երկկողմ հարաբերություններն ու հետպատերազմական իրավիճակը տարածաշրջանում:\nԻնչպես փոխանցում է «Թանսիմ» գործակալությունը, նախարարների՝ տեսակապի միջոցով տեղի ունեցած շփմանը ներկա են եղել նաև երկու երկրների դեսպանները, որոնք ևս կոչ են արել շարունակել երկկողմ հարաբերությունների զարգացումը:\nԿողմերը քննարկել են նաև Թեհրան-Բաքու համագործակցությունը միջազգային շրջանակներում, այդ թվում՝ Կասպից ծովում, ինչպես նաև վերակառուցման նախագծեր: \nՔննարկվել են նաև փոխադարձ շահերին առնչվող այլ հարցեր: Դիվանագետները երկու երկրի սահմաններն անվանել են «խաղաղության, բարեկամության և համագործակցության սահմաններ» և ընդգծել են դրանց անվտանգության ապահովման անհրաժեշտությունը:\n"
}