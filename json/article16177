{
    "title": "Մեր օրակարգում է առաջիկայում ներքին գործերի նախարարության կազմավորման գործընթացը. վարչապետ",
    "text": "ՀՀ վարչապետի մոտ այսօր քննարկվել են ոստիկանության ոլորտի բարեփոխումների ուղղությամբ առաջիկա անելիքները: \nՈղջունելով ներկաներին՝ վարչապետն ասել է.\n«Դատաիրավական ոլորտի բարեփոխումները մեր այս տարվա կարեւորագույն անելիքների մեջ են, եւ այդ համատեքստում ոստիկանությունում կատարվող փոփոխությունները նույնպես անչափ կարեւոր են:\nՄեր օրակարգում է առաջիկայում ներքին գործերի նախարարության կազմավորման գործընթացը, զուգահեռ մենք սկսել ենք, եւ այս տարի արդեն պետք է շոշափելիորեն մեկնարկի պարեկային ծառայության գործընթացը Հայաստանում»:\nԸստ Փաշինյանի՝ այս ծրագիրը, ցավոք, ընդհատվել էր պատերազմի պատճառով, եւ այժմ այն պետք է շարունակվի:\n"
}