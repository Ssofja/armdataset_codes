{
    "title": "Թուրքիան ավիահարվածներ է հասցրել Իրաքի հյուսիսում տեղակայված քրդական ուժերին |armtimes.com|",
    "text": "armtimes.com: Թուրքիայի պաշտպանության նախարարությունը հայտնում է, որ մայիսի 13-ին Իրաքի հյուսիսում գտնվող Հաքուրք և Մեթինա շրջաններում թուրքական օդուժի ռազմագործողությունների հետևանքով 4 քուրդ զինյալ է սպանվել, հայտնում է RegionMonitor-ը։\nՆախարարության Twitter միկրոբլոգի պաշտոնական էջում արված գրառման համաձայն՝ ավիահարձակումն իրականացվել է Թուրքիայում ահաբեկչական խմբավորում համարվող «Քուրդիստանի բանվորական կուսակցության» (PKK-ՔԲԿ) զինյալների դեմ։\nԹուրքիայի ՊՆ-ն նաև հաղորդել է, որ Թուրքիայի զինված ուժերը վճռականորեն շարունակելու են ռազմական օպերացիաները PKK-ի դեմ։\n"
}