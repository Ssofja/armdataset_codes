{
    "title": "Հրաժարական չեմ տալիս. Հայկ Մարության\r\n\r\n |armenpress.am|",
    "text": "armenpress.am: Երևանի քաղաքապետ Հայկ Մարությանը չի պատրաստվում հրաժարական ներկայացնել: Այդ մասին Հայկ Մարությանը նշեց Երևանի ավագանու նիստում անդրադառնալով ավագանու «Բարգավաճ Հայաստան» խմբակցության անդամ Մարկոս Հարությունյանի հարցին, ըստ որի՝ մամուլում շրջանառվում են նրա հրաժարականի մասին լուրերը և նշվում է, որ նշանակվելու է Չեխիայում Հայաստանի դեսպան:\n«Հրաժարական չեմ տալիս: Մինչև Չեխիայի դեսպանի մասին նշելը՝ խոսվում էր ԱՄՆ-ում դեսպան նշանակվելու մասին: Այսինքն՝ տարբեր, հիմա նախապատրաստվում էի արդեն Ճապոնիայում ՀՀ դեսպանը լինել, քիչ-քիչ: Բայց ամենահետաքրքիրը դա չէ, ամենահետաքրքիրն այդ դեսպանների վիճակն է, որոնք թերթերից կարդում են դա: Թե չէ մենք այստեղ ենք, մենք գիտենք, որ ոչ մի բան չկա, մեզ համար հանգիստ աշխատում ենք, իսկ այդ դեսպաններն ի՞նչ ասեն»,- կատակեց քաղաքապետը:\nՄարությանը նշեց, որ ունի տրված խոստումներ ժողովրդին և այդ խոստումները հերթականությամբ կատարելով գնում է, քանի դեռ բոլոր խոստումները կատարված չեն, անում է իր աշխատանքը:\n"
}