{
    "title": "Վրաստանում առաջարկել են ռուս զբոսաշրջիկներին Երևանի, Բաքվի և Տրապիզոնի օդանավակայաններից Թբիլիսի հասցնել անվճար ավտոբուսներով |tert.am|",
    "text": "tert.am: Վրաստանի հյուրանոցների և ռեստորանների ասոցիացիայի նախագահ Շալվա Ալավերդաշվիլին առաջարկել է Էկոնոմիկայի նախարարությանը և զբոսաշրջության ոլորտի ներկայացուցիչներին ռուս զբոսաշրջիկներին Երևանի, Բաքվի և թուրքական Տրապիզոնի օդանավակայաններից Թբիլիսի տեղափոխել անվճար ավտոբուսներով, հաղորդում է РИА Новости-ն:\nԱլավերդաշվիլիի խոսքով՝ քննարկումների վերջնական փուլին կմիանա նաև Վրաստանի արտգործնախարարությունը:Ասոցիացիայի ղեկավարը նշել է, որ Թբիլիսիի խոշոր հյուրանոցների սեփականատերերը և առողջարանային քաղաքների ներկայացուցիչները վստահեցրել են, որ զանգեր են ստանում ռուս զբոսաշրջիկներից, որոնք խնդրում են օգնել իրենց Վրաստան այցելել այլընտրանքային ճանապարհներով:\n"
}