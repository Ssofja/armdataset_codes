{
    "title": "Հունաստանը Թուրքիային մեղադրում է հերթական սադրանքների համար |1lurer.am|",
    "text": "1lurer.am: Հունաստանն ու Թուրքիան մի շարք հարցերում լուրջ տարաձայնություններ ունեն, այդ թվում՝ Միջերկրական ծովում էներգակիրներին առնչվող հիմնահարցն ու հազարավոր փախստականների՝ Թուրքիայից Հունաստանի սահմանը հատելու փորձի պատճառով ՆԱՏՕ-ի անդամ երկրների միջև առաջացած լարվածությունը՝ փոխանցում է Reuters գործակալությունը:\nԼրատվական գործակալությունը տեղեկացնում է, որ Հունաստանը Թուրքիային մեղադրում է փախստականների նավերը դեպի Հունաստանի ջրերն ուղարկելով սադրիչ գործողությունների համար: Պաշտոնական Անկարան, սակայն, կտրականապես հերքում է մեղադրանքը:\nՀունաստանի միգրացիայի նախարարը հայտարարել  է, որ «այդ փախստականներն անկասկած ժամանել են Թուրքիայի ծովափերից, ինչը ստացել է Թուրքիայի իշխանությունների աջակցությունը»:\nՀունական կողմը Թուրքիային կոչ է անում դադարեցնել այդ անհիմն սադրանքը:\n"
}