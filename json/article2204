{
    "title": "Ես հույս ունեմ, որ նոր Հայաստանում Ոստիկանությունը նոր բովանդակություն, կերպար կստանա. Նիկոլ Փաշինյան",
    "text": "tert.am: Ուղիղ 1 տարի առաջ մենք միասին էինք, սակայն՝ փշալարերի տարբեր կողմերում: Ոստիկանության 101-ամյակի հանդիսավոր նիստի իր ելույթն այսպես սկսեց ՀՀ վարչապետ Նիկոլ Փաշինյանը՝ շնորհավորելով ՀՀ ոստիկանության աշխատակիցներին՝ մասնագիտական տոնի առիթով:\n«Ես այդ օրը նշանային եմ համարում ՀՀ ոստիկանության և ՀՀ քաղաքացիների հարաբերությունների միջև: Այդ օրվանից մեր հետևությունն այն էր, որ այդ բուն գործընթացը, երբ տեղի ունեցավ հակասության արտահայտիչ ակցիա, այդ ամենի մեջ չկար ոչ մի հատիկ ատելություն: Հենց այս առումով եմ նշանային համարում այդ օրը և կարծում եմ, որ դա սկիզբն է մի նոր բովանդակության ՀՀ ոստիկանության և քաղաքացիների հարաբերությունների միջև այն առումով, որ ՀՀ Ոստիկանության գործողությունները ատելություն չպետք է արտահայտեն և առաջացնեն:\nԵս հույս ունեմ, որ այս հանգրվանում՝ նոր Հայաստանում, Ոստիկանությունը նոր բովանդակություն, կերպար կստանա, նոր անելիքի մեջ կդրսևորվի, և դա չի լինի որևէ քաղաքական ուժի, որևէ անձի ծառայելը»:\n"
}