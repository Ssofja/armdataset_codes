{
    "title": "Մի քաղաքացի այսօր Նորք ինֆեկցիոնի վերակենդանացման բաժանմունքից տեղափոխվել է բուժական բաժանմունք․ ԱՆ խոսնակ",
    "text": "Կորոնավիրուսային հիվանդությամբ հաստատված դեպքով ևս մի քաղաքացի այսօր Նորք ինֆեկցիոն կլինիկական հիվանդանոցի վերակենդանացման բաժանմունքից տեղափոխվել է բուժական բաժանմունք: Այս մասին հայտնում է ԱՆ խոսնակ Ալինա Նիկողոսյանը։\n«Ցանկանում ենք նշել, որ բժիշկները պացիենտների վիճակը կայունացնելու համար արել են ամեն ինչ, այդ թվում` սրտանոթային քրոնիկ հիվանդություններով, նախկինում մասնահատված թոքով և ուղեկցող այլ առողջական խնդիրներով քաղաքացիներին դուրս են բերել ծանր վիճակից:\nՇնորհակալություն ենք հայտնում մեր բոլոր ռեանիմատոլոգներին և ինֆեկցիոնիստներին»,- գրել է նա:\n"
}