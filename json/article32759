{
    "title": "ԱՀ ԱԺ նախագահ Արթուր Թովմասյանը ընդունել է ՌԴ Պետդումայի պատգամավոր Վիտալի Միլոնովին",
    "text": "ԱՀ ԱԺ նախագահ Արթուր Թովմասյանը այսօր ընդունել է Ռուսաստանի Դաշնության Պետական դումայի պատգամավոր Վիտալի Միլոնովին։ Այա մասին հայտնում է ԱՀ ԱԺ նախագահը ֆեյսբուքյան գրառման միջոցով, որում, մասնավորապես, ասվում է․\n«Սիրելի՛ հայրենակիցներ\nԱյսօր ընդունել եմ Ռուսաստանի Դաշնության Պետական դումայի պատգամավոր, «Միասնական Ռուսաստան» (Единая Россия) խմբակցության անդամ Վիտալի Միլոնովին։Հանդիպման ընթացքում քննարկել ենք սեպտեմբերի 27-ին Ադրբեջանի կողմից՝ Թուրքիայի աջակցությամբ և իսլամիստ վարձկանների մասնակցությամբ սանձազերծված պատերազմի արդյունքում տարածաշրջանում ստեղծված իրավիճակը։\nՇնորհակալություն հայտնելով պարոն Միլոնովին դժվարին ժամանակաշրջանում Արցախ այցելելու համար, իմ խոսքում ընդգծել եմ Ռուսաստանի Դաշնության կարևոր դերակատարությունը՝ դեպի խաղաղություն տանող բանակցությունների ընթացքում և հակամարտության կարգավորման գործընթացում»։\n"
}