{
    "title": "Թուրքիայում ուղևորատար ավտոբուս է շրջվել. կա 14 զոհ, 18 վիրավոր |tert.am|",
    "text": "tert.am: Թուրքիայի հյուսիս-արևմուտքում՝ Բալըքեսիր նահանգում, վթարի է ենթարկվել ուղևորատար ավտոբուս: Ըստ Trafik İzmir-ի, միջադեպի հետևանքով առնվազն 14 մարդ զոհվել է, 18-ը` վիրավորվել:Միջադեպը տեղի է ունեցել առավոտյան ժամը մոտ հինգին: Էդեմիտ ուղևորվող ավտոբուսը դուրս է եկել ճանապարհից և, դեռևս անհայտ պատճառով, շրջվել: Դրա հետևանքով 11 մարդ մահացել է տեղում, ևս երեքը մահացել է հիվանդանոցում:Դեպքի այլ մանրամասներ դեռ չկան: Դեպքի վայրում աշխատում են իրավապահ մարմինների աշխատակիցները, կատարվում է հետաքննություն:\n"
}