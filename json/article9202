{
    "title": "ԱԱՏՄ-ն հայտնում է «Սոլկոսերիլ» դեղի տարբեր սերիաների հետկանչի մասին",
    "text": "ՀՀ առողջապահական եւ աշխատանքի տեսչական մարմինը (ԱԱՏՄ) հայտնում է «Սոլկոսերիլ» դեղի տարբեր սերիաների հետկանչի մասին։\nԴեղ ներմուծող 6 կազմակերպության ՀՀ ԱԱՏՄ ղեկավարի կողմից տրվել է հետկանչի կարգադրագիր՝ հիմք ընդունելով ՀՀ ԱՆ «Ակադեմիկոս Է. Գաբրիելյանի անվան դեղերի և բժշկական տեխնոլոգիաների փորձագիտական կենտրոն» ՓԲԸ փորձագիտական եզրակացությունը։\nՀամաձայն դրա՝ ՊԱԳ համապատասխանության դիտարկման ժամանակ հայտնաբերվել են ՊԱԳ պահանջների խախտումներ, բացակայել են ներարկման համար նախատեսված լուծույթների ստերիլության երաշխիքները հետեւյալ դեղերի դեպքում՝\n• Սոլկոսերիլ արյունատրամալուծիչ հորթի արյունից սպիտակուցազերծ լուծույթ ն/ե և մ/մ ներարկման 42,5մգ/մլ; (25/5×5/) ամպուլներ 2մլ Շվեյցարիա Լեգասի Ֆարմասյուտիկալս Սուիտզերլանդ ԳմբՀ, Ռուհրբերգշտրասե 21, 4127 Բրիսֆելդեն, ՄԵԴԱ Ֆարմասյուտիկալս Սուիտզերլանդ ԳմբՀ, Հեգնաուշտրասե 60, 8602 Վանգեն-Բրուտիսելեն (Շվեյցարիա),\n• Սոլկոսերիլ արյունատրամալուծիչ հորթի արյունից սպիտակուցազերծ լուծույթ ն/ե և մ/մ ներարկման 42,5մգ/մլ; (5) ամպուլներ 5մլ Շվեյցարիա Լեգասի Ֆարմասյուտիկալս Սուիտզերլանդ ԳմբՀ, Ռուհրբերգշտրասե 21, 4127 Բրիսֆելդեն, ՄԵԴԱ Ֆարմասյուտիկալս Սուիտզերլանդ ԳմբՀ, Հեգնաուշտրասե 60, 8602 Վանգեն-Բրուտիսելեն (Շվեյցարիա) :\nՀաշվի առնելով ՀՀ ԱԱՏՄ կանոնադրության 19-րդ կետի 7-րդ ենթակետի պահանջները՝ ՀՀ ԱԱՏՄ ղեկավարի կողմից տրվել են կարգադրագրեր դեղը ներմուծող «Արտեմիդ» ՍՊ, «Ալֆա-ֆարմ իմպորտ» ՓԲ, «Վագա-ֆարմ» ՍՊ, «Նատալի ֆարմ» ՍՊ, «Էսկուլապ» ՍՊ, «Ռիխտեր-Լամբրոն» Հ/Ձ ՍՊ ընկերություններին՝ ըստ դեղի առանձին սերիաների։\nԿարգադրված է բոլոր դեպքերում հետկանչի ավարտից հետո դեղի ոչնչացումն իրականացնել «Դեղերի մասին» ՀՀ օրենքի 23-րդ հոդվածի 2-րդ մասով, 26-րդ հոդվածով և ՀՀ ԱՆ 2013 թ․ փետրվարի 1-ի «Դեղատներում կամ դեղատնային կրպակներում բժշկական թափոնների հաշվառման կարգը սահմանելու մասին» N 05-Ն հրամանով սահմանված կարգով։\nԻրականացված միջոցառումների մասին 3 օրը մեկ անգամ ներկայացնել հաշվետվություն Տեսչական մարմին՝ ՀՀ ք. Երևան, Նորք-Մարաշ, Ա. Արմենակյան 129 և [email protected] հասցեներով:\nԲոլոր մանրամասները՝ կից հղումով՝ https://rb.gy/tz4apj։\n"
}