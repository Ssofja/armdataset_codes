{
    "title": "Կոչ ենք անում զերծ մնալ խաղաղ ճանապարհով իրենց իրավունքներն իրացնող քաղաքացիների նկատմամբ ապօրինություններ թույլ տալու գործելաոճից. Ոստիկանության պահեստազորի գնդապետների հայտարարությունը",
    "text": "Ոստիկանության պահեստազորի մի քանի գնդապետներ հանդես են եկել հայտարարությամբ, որով Ոստիկանության իրենց գործընկերներին կոչ են անում զերծ մնալ սահմանադրական իրավունքներն ու ազատությունները խաղաղ ճանապարհով իրացնող հայ ժողովրդի նկատմամբ ապօրինություններ թույլ տալու անընդունելի գործելաոճից։ Հայտարարությունում ասվում է. \nՀայաստանի Հանրապետության ոստիկանության հարգելի գործընկերներ.\nԴիմում ենք ձեզ, որպես ոստիկանության նախկին աշխատակիցներ, որպես ամբողջ գիտակից կյանքը հայրենի ոստիկանությանը նվիրած արժանապատիվ սպաներ։\nԿոչ ենք անում Հայաստան աշխարհը պատած այս օրհասական պահին գտնվել իրավակարգի պահպանության բարձունքում և զերծ մնալ սահմանադրական իրավունքներն ու ազատությունները խաղաղ ճանապարհով իրացնող հայ ժողովրդի զավակների, մեր քույրերի և եղբայրների նկատմամբ ապօրինություններ թույլ տալու անընդունելի գործելաոճից։\nՀիշե՛ք\nՀայրենիքի առջև ունեցած մեր սուրբ պարտքի օրհնանքն ու նզովանքը որոշելու են միմիայն մեր սերունդները։\nԻմաստություն և ողջախոհություն բոլորիս։\nՀարգանքով՝\nՊահեստազորի գնդապետներ՝\nԱրշավիր Գեւորգյան\nԱրա Կարապետյան\nՀայկ Քոչինյան\nԷրիկ Շարմազանով\nՀակոբ Աբրահամյան\nՏիգրան Չալյան\nՎազգեն Հարութունյան\n"
}