{
    "title": "«Զինծառայողների ապահովագրության հիմնադրամ»-ը մշակել է քաղաքացուն անհետ բացակայող ճանաչելու դիմումի ձևանմուշ",
    "text": "«Զինծառայողների ապահովագրության» հիմնադրամը մշակել է դիմումի ձևանմուշ ընտանիքում անհետ կորած անձ ունեցողների համար, որը կարող է ուղենշային լինել  քաղաքացուն անհետ կորած ճանաչելուն ուղղված գործընթացը սկսելու համար։ Այս մասին «Զինծառայողների ապահովագրության հիմնադրամը»-ը հաղորդագրություն է տարածել:\n«Համաձայն օրենքի փոփոխության՝ երեք ամիս զինծառայողի մասին տեղեկություն չունենալու դեպքում, կարելի է դիմել դատարան սահմանված կարգով անհետ բացակայող ճանաչելու համար։\nՁևանմուշն ունի ընդամենը ուղղորդող նշանակություն՝ յուրաքանչյուր դեպքով դիմումի ձևանմուշն օգտագործելիս պետք է անդրադառնալ և լրացնել տվյալ զինծառայողի հետ կապված փաստական տեղեկությունները։\nՀիմնադրամի պոտենցիալ շահառուներին իրավական խնդիրների դեպքում անվճար  աջակցություն է ցուցաբերում Հանրային պաշտպանի գրասենյակը (հեռ. +374 10 600 713)»,- ասված է հաղորդագրության մեջ։\nԴիմումի ձևանմուշը հնարավոր է ներբեռնել Հիմնադրամի կայքից։  \n"
}