{
    "title": "Լուկաշենկոն մտադիր չէ երկխոսել կամ բանակցել ընդդիմության համակարգող խորհրդի հետ |azatutyun.am|",
    "text": "azatutyun.am: Բելառուսի առաջնորդ Ալեքսանդր Լուկաշենկոն, ում դեմ համազգային ցույցերը երկրորդ շաբաթն է՝ չեն դադարում, այսօր վերստին պնդել է՝ ընդդիմության համակարգող խորհրդի հետ երկխոսելու կամ բանակցելու մտադրություն չունի։\nԲռնապետական կառավարմամբ հայտնի նախագահը Արևմուտքին է մեղադրել երկրում զանգվածային անկարգություններ կազմակերպելու մեջ՝ չհստակեցնելով՝ ինչ հանգամանքներում են սպանվել իր դեմ բողոքող առնվազն երեք ցուցարարները։\nԵվրամիությունը չի ճանաչել օգոստոսի 9-ի ընտրությունների արդյունքները, որոնց համաձայն 6-րդ անգամ անընդմեջ նախագահ էր հռչակվել Ալեքսանդր Լուկաշենկոն։\nՎերջինիս մրցակից Սվետլանա Տիխանովսկայան այսօր հորդորել է աջակիցներին շարունակել և ընդարձակել համազգային գործադուլները։ «Ես աջակցում եմ բոլոր ցուցարարներին և պաշտպանում եմ բոլոր խաղաղ ճանապարհները՝ հանուն սեփական իրավունքների պաշտպանության ու ընտրության ազատության», - այսօր հայտարարել է ընդդիմադիր գործիչը՝ Վիլնյուսում հրավիրված ասուլիսում։\n"
}