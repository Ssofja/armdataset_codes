{
    "title": "Հայաստանին անհրաժեշտ է ստին, կեղծիքին, պոպուլիզմին և պարտվողականությանը այլընտրանք առաջարկող իշխանություն. Իշխան Սաղաթելյան |tert.am|",
    "text": "tert.am: Մենք մեկնարկը տալիս ենք Ագարակ համայնքից, ավարտում ենք Երևանում և ամբողջ Հայաստանով մեկ քշենք այս իշխանությանը և գնանք դեպի ուժեղ Հայաստան: Այս մասին այսօր ասաց «Հայաստան» դաշինքի անդամ Իշխան Սաղաթելյանը Սյունիքի մարզի Ագարակ համայնքում, որտեղից էլ մեկնարկել է դաշինքի նախընտրական քարոզարշավը:\n«Պատահական չէ, որ նախընտրական արշավի առաջին օրը սկսում ենք Սյունիքից և Ագարակ համայնքից: Սյունիքը ողնաշարն է և Հայաստանի դարպասը, Սյունիքը այս ազգադավ իշխանության դեմ պայքարի խորհրդանիշն է, մենք մեր հաղթական արշավը սկսում ենք Սյունիքից և հունիսի 20-ին ավարտելու ենք Երևանում»,- ասաց Իշխան Սաղաթելյանը:\nՆա նաև նշեց, որ «Հայաստան» դաշինքն է այն թիմը, որն ունի երկրի զարգացման ծրագիր, ով կարող է կազմակերպել երկրի սահմանների պաշտպանությունը, վերականգնել հայ ժողովրդի, հայ մարդու արժանապատվությունը և երկիրը բերել բնականոն զարգացման հուն:\n"
}