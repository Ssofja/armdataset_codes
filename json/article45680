{
    "title": "Որոնողական աշխատանքների արդյունքում հայտնաբերվել է ևս 2 աճյուն",
    "text": "Զոհված և անհետ կորած համարվող զինծառայողների աճյունների որոնողական աշխատանքները փրկարարական մեկ ջոկատով այսօր իրականացվել են Հադրութի շրջանում, հայտնում է Արցախի արտակարգ իրավիճակների պետական ծառայությունը (ԱԻՊԾ):\nՆորաշեն համայնքի հարակից տարածքից հայտնաբերվել և տարհանվել է ևս 2 աճյուն: Համաձայն հաղորդագրության՝ նրանց ինքնությունը կհաստատվի դատաբժշկական փորձաքննությունից հետո:\nՆշենք, որ զինադադարից հետո մինչ օրս տարհանվել է ընդհանուր 1651 աճյուն:\n"
}