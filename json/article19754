{
    "title": "ՌԴ ՊՆ կայքում «Ռուսական խաղաղապահ զորախումբը Արցախում» վերտառությամբ հատուկ բաժին է բացվել |lratvakan.am|",
    "text": "lratvakan.am: ՌԴ պաշտպանության նախարարության կայքում «Ռուսական խաղաղապահ զորախումբը Արցախում» վերտառությամբ հատուկ բաժին է բացվել, ТАСС-ի փոխանցմամբ` հայտնում է ՌԴ ՊՆ-ն:\n«Նոր բաժնում հրապարակվելու են արդիական նորություններ, մուլտիմեդիոն նյութեր, ինֆոգրաֆիկաներ, ինչպես նաև` ՌԴ պաշտպանության նախարարության ղեկավար կազմի ներկայացուցիչների ճեպազրույցները խաղաղապահ առաքելության իրականացման վերաբերյալ»,- ասված է ՌԴ պաշտպանական գերատեսչության տարածած հաղորդագրությունում:\nԿայքի այցելուները հնարավորություն կունենան հրապարակված քարտեզներում տեսնել Լաչինի միջանցքում տեղակայված ռուսական դիտորդական տեղամասերի բաշխվածությունը, տեղեկատվություն ստանալ Արցախում ընթացիկ իրավիճակի վերաբերյալ:\nՀրապարակվելիք ողջ տեղեկատվությունը թարգմանվելու է նաև օտար լեզուներով, իսկ բաժինն արդիականացվում է, որպեսզի հասանելի լինի նաև բջջային հեռախոսների համար:\n"
}