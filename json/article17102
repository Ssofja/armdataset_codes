{
    "title": "Ադրբեջանական կողմի մեկնաբանությունները նպատակ ունեն արդարացնելու իր կողմից շփման գծում հրադադարի կոպիտ խախտումները. ԱԳՆ",
    "text": "ՀՀ ԱԳՆ մամուլի խոսնակի պատասխանը «Այսօր» լրատվականի հարցին․\nՀարց. Ռուսական «Կոմերսանտ» թերթին տված իր մեկնաբանությունում՝ Ադրբեջանի ԱԳՆ ներկայացուցիչը պնդել է, որ «հայկական զինված ուժերը պետք է դուրս բերվեն Ղարաբաղից»: Ինչպես կմեկնաբանեք դա: \nՊատասխան. Նոյեմբերի 9-ի հայտարարությամբ հստակ և աներկբա նշված են եղել այն շրջանները, որտեղից հայկական զինված ուժերն արդեն իսկ դուրս են բերվել: \nԱկնհայտ է, որ ադրբեջանական կողմի միակողմանի մեկնաբանությունները նպատակ ունեն արդարացնելու վերջին օրերին իր կողմից արցախա-ադրբեջանական շփման գծում հրադադարի կոպիտ խախտումները, որոնք հակասում են վերոնշյալ հայտարարության դրույթներին:\n"
}