{
    "title": "Ամենամեծ ձեռքբերումս ժողովրդավարությունն է և Հայաստանի ժողովրդավարական իմիջը․ Փաշինյան |shantnews.am|",
    "text": "shantnews.am: Վարչապետ Նիկոլ Փաշինյանն իր 14-ամսյա վարչապետության ամենամեծ ձեռքբերումը համարում է ժողովրդավարությունն ու Հայաստանի ժողովրդավարական իմիջը, աշխարհում Հայաստանի՝ այդպիսի ընկալումը, և այն, որ Հայաստանում տեղի ունեցած ընտրություններն առաջին անգամ չվիճարկվեցին։ Այս մասին նա ասաց «Ազատություն» ռադիոկայանին տված հարցազրույցում։\nՓաշինյանն ասաց, որ մյուս ձեռքբերումները չի թվարկի, բայց կառանձնացնի հետևյալ ճյուղերը, որ բխում են հենց ժողովրդավարությունից․\nհակակոռուպցիոն պայքար,օրենքի առաջ հավասարություն,մենաշնորհների վերացում,քաղաքացու գիտակցությունը, որ ինքն է ձևավորում իշխանությունը։Վարչապետը հիշեցրեց, որ այս ընթացքում տեղական ինքնակառավարման մարմինների ընտրություններում հաղթել են ոչ միայն իշխանության, այլև ընդդիմության թեկնածուներ, ու իրենք դրան հարգանքով են վերաբերվում։\nՓաշինյանի խոսքերով՝ քաղաքական մակարդակում իրենք հասել են նրան, որ քաղաքացին իրեն տեր զգա, և հիմա ժամանակն է, որ նույնն արվի դատաիրավական և այլ ոլորտներում։\n"
}