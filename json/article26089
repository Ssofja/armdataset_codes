{
    "title": "Ընդդիմությունը դատավորների, դատախազների և ոստիկանների «Սև ցուցակ» է կազմում |aliq.ge|",
    "text": "aliq.ge: Վրաստանի միավորված ընդդիմությունը սկսել է «Սև ցուցակներ» կազմել։ Լեյբորիստական կուսակցության գրասենյակում ընդդիմության հերթական հանդիպումից հետո ՄԱՇ-ի անդամ Թինա Բոկուչավայի պարզաբանմամբ, ցուցակում ընդգրկվել են հիմնականում այն պաշտոնյաները, որոնք չարաշահել են իրենց լիազորությունները։\n«Այս ցուցակը հիմնականում վերաբերում է միջին և ստորին շարքերին, իրականացնողներին՝ դատավորներին, դատախազներին և ոստիկաններին»,- հայտարարել է Բոկուչավան։\nԸնդդիմության ներկայացուցիչների խոսքով, նշված ցուցակը փոխանցվելու է արևմտյան գործընկերներին, որի նպատակը կլինի հնարավոր պատժամիջոցների սահմանումը, կլինի դա ֆինանսական, թե տեղաշարժվելու սահմանափակումներ։\nՄիավորված ընդդիմությունը պատրաստվում է նաև կազմել տուժած մարդկանց ցուցակը։\n"
}