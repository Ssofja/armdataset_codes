{
    "title": "Հոգեկան առողջության կենտրոնի պացիենտները հանրահավաքին չեն մասնակցել, կենտրոնի տնօրենը դիմել է ՄԻՊ-ին. Հռիփսիմե Խաչատրյան",
    "text": "Առողջապահության նախարարի մամուլի խոսնակ Հռիփսիմե Խաչատրյանը հերքեց մամուլում տարածված այն տեղեկությունը, թե Սեւան քաղաքի Հոգեկան առողջության կենտրոնի պացիենտներին միկրոավտոբուսներով երեկ տեղափոխել են Երևան՝ մասնակցելու Նիկոլ Փաշինյանի հանրահավաքին:\n«Անթույլատրելի ենք համարում հոգեկան առողջության խնդիրներ ունեցող անձանց իրավունքների ոտնահարումը, քաղաքական խաղերում նրանց շահարկելը»,-ասաց նա։\nՀռիփսիմե Խաչատրյանը հավելեց, որ Սեւանի Հոգեկան առողջության կենտրոնի տնօրենն այդ հարցով դիմել է Մարդու իրավունքների պաշտպանին:\n"
}