{
    "title": "Կառավարությունում չկան եւ չեն կարող լինել թեւեր, եթե նման թեւեր ի հայտ գան, ես դրանք կկտրեմ. Փաշինյան |armtimes.com|",
    "text": "armtimes.com: ՀՀ կառավարությունում չկան եւ չեն կարող լինել թեւեր, եթե նման թեւեր ի հայտ գան, ես դրանք կկտրեմ: Նման կերպ արձագանքեց վարչապետ Նիկոլ Փաշինյանը՝ պատասխանելով հարցին՝ որքանո՞վ են ճիշտ մամուլում տարածված այն տեղեկությունները, որ իշխանությունում կան թևեր, որոնք հատկապես ՊՎԾ պետ Դավիթ Սանասարյանի գործի շրջանակներում փորձում են խոչընդոտներ ստեղծել։\nՊետական վերահսկողության նախկին պետ Դավիթ Սանասարյանն ապրիլի 18-ին որպես մեղադրյալ ներգրավվել է հեմոդիալիզի ԱԱԾ-ում հարուցված քրեական գործով՝ պաշտոնեական լիազորությունները չարաշահելու համար։\nՓաշինյանի խոսքով, ՀՀ իշխանության մեջ, մասնավորապես գործադիր իշխանության մեջ չեն կարող լինել թևեր, որովհետև Հայաստանի Հանրապետության կառավարությունը և գործադիր իշխանությունը միասնական մարմին են: «Այդ մարմինը ղեկավարվում է վարչապետը, եթե թևեր ի հայտ գան, ես այդ թևերը կկտրեմ, ոչ թե նրա համար, որ դա իմ քմահաճույքն է, այլ որովհետև այդպես է օրենքը, տրամաբանությունը, պետական կառավարումը», - ասաց Փաշինյանը։\nՆա հայտարարեց, որ բացառվում է՝ թույլ տա երկրում անկառավարելիություն, «քաոսներ, վակխանալիաներ, ինտրիգներ պալատական»։ «Բացառված բան է։ Կոտրելուն չեն հասնի, որովհետև չեն էլ աճի՝ սաղմնային մակարդակում կչորանան, ով էդպիսի գայթակղություն ունի, թող փորձի բախտը», - ասաց Փաշինյանը ՝ հավելելով, որ Սանասարյանի մասով բացառում է ոչ օբյեկտիվ քննությունը։ «Իմ աղբյուրը միայն ԱԱԾ-ն չէ, բացառում եմ ոչ օբյեկտիվ քննությունը», - ասաց Փաշինյանը\n"
}