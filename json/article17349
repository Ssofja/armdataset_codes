{
    "title": "Ֆրանսիայում կրկին բազմահազարանոց ցույցեր են. կան ձերբակալվածներ\r\n |azatutyun.am|",
    "text": "azatutyun.am: Տասնյակ հազարավոր ֆրանսիացիներ կրկին փողոց են դուրս եկել ընդդեմ «Գլոբալ անվտանգության մասին» օրենքի, որի հատկապես 24-րդ կետը դժգոհությունների մեծ ալիք է բարձրացրել երկրում։ Օրենքի այդ կետը տուգանք է նախատեսում առանձին ոստիկանների լուսանկարելու կամ տեսանկարահանելու համար, եթե այդ կադրերի տարածումը «սպառնում է առանձին պաշտոնյաների ֆիզիկական կամ հոգեբանական անձեռնմխելիությանը»։\nԻրավախախտումը նախատեսում է ազատազրկում կամ 45 հազար եվրոյի չափով տուգանք։ Պաշտոնական աղբյուրների համաձայն` նախօրեին ոստիկանությունը տեղի ունեցած բազմահազարանոց բողոքի ցույցերի ընթացքում ձերբակալել է 75 մարդու, որոնցից 24-ը` մայրաքաղաք Փարիզում, ավելի քան մեկ տասնյակ ուժայիններ վնասվածքներ են ստացել։\n"
}