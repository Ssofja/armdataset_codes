{
    "title": "Երեւանի ավագանու որոշմամբ՝ Հայաստանի կույրերի միավորումն ազատվեց 3 միլիոն 244 հազար դրամի գույքահարկից |armtimes.com|",
    "text": "armtimes.com: Երեւանի ավագանու որոշմամբ՝ «Հայաստանի կույրերի միավորում» հաշմանդամների հասարակական կազմակերպությունն ազատվեց 3 միլիոն 244 հազար 259 դրամից:\nՀիմնավորման մեջ նշվում է, որ կազմակերպությունը չունի ֆինանսական միջոցներ եւ գտնվում է ֆինանսական ծանր կացության մեջ, որի հետեւանքով չի կարողանում կատարել գույքահարկի հարկային պարտավորությունները:\nԵլնելով վերոգրյալից՝ Երեւան քաղաքի ավագանին որոշել է սեփականության իրավունքով միավորմանը պատկանող Ավ. Իսահակյան փողոցի 18/3, 16 hամար 3/3, 16 hամար 3/2, 16ա, 16ա hամար 28 եւ 18, ինչպես նաեւ Վարդանանց փողոցի 109 հ. 37 եւ Քաջազնունու փողոցի թիվ 1 հասցեներում գտնվող շինությունների նկատմամբ սահմանել գույքահարկի արտոնություն՝ ազատելով գույքահարկի վճարումից: \n"
}