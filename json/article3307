{
    "title": "Սպիտակ տանը հայտարարել են, որ Ռուսաստանի հետ ռազմավարական կայունության շուրջ երկխոսությունը բխում է ԱՄՆ-ի և նրա գործընկերների շահերից |tert.am|",
    "text": "tert.am: Մոսկվայի և Վաշինգտոնի միջև ռազմավարական կայունության շուրջ երկխոսության մեկնարկը համապատասխանում է և՛ ամերիկյան կողմի, և՛ ԱՄՆ-ի բոլոր արտասահմանյան դաշնակիցների և գործընկերների շահերին: Այս մասին հայտարարել է ԱՄՆ նախագահի ազգային անվտանգության հարցերով օգնականի տեղակալ Ջոնաթան Ֆայները, փոխանցում է ՏԱՍՍ-ը։\n«Մենք պլանավորում ենք ռազմավարական կայունության շուրջ բանակցություններ սկսել։ Կարծում ենք՝ ռուսների հետ սպառազինությունների վերահսկման շուրջ բանակցություններն արմատապես համապատասխանում են ամերիկյան դիրքորոշմանը, ինչպես նաև մեր բոլոր դաշնակիցների և գործընկերների շահերին»,- հայտարարել է Սպիտակ տան ներկայացուցիչը։\n"
}