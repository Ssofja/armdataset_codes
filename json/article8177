{
    "title": "Արցախի ԱԳ նախարարը վտանգավոր է համարում Ադրբեջանի ագրեսիայում Թուրքիայի ներգրավվածությունը |armenpress.am|",
    "text": "armenpress.am: Արցախի Արտաքին գործերի նախարար Մասիս Մայիլյանը տարածաշրջանի համար վտանգավոր է համարում Արցախի նկատմամբ Ադրբեջանի սանձազերծած ռազմական գործողություններում Թուրքիայի Հանրապետության ներգրավվածությունը: Սեպտեմբերի 28-ին հրավիրված մամուլի ասուլիսի ընթացքում Մայիլյանը նշեց, որ պետք է ծավալվող գործողություններից հեռու պահել Թուրքիային:\n«Թուրքիայի ներգրավվածությունը շատ վտանգավոր տարրեր է իր մեջ պարունակում: Թուրքիային պետք է հեռու պահել այս ամբողջ գործընթացներից, որովհետև սա կարող է էականորեն փոխել մեր տարածաշրջանում աշխարհաքաղաքական իրավիճակը»,- ասաց Մայիլյանը:\n"
}