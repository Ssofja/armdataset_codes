{
    "title": "Իրանի առողջապահության փոխնախարարն ու պատգամավորը վարակվել են կորոնավիրուսով |news.am|",
    "text": "news.am: Իրանի առողջապահության նախարարի տեղակալ Իրաջ Հարիրչիի մոտ կորոնավիրուսի թեստը դրական արդյունք է տվել: Նման հայտարարություն է այսօր արել պաշտոնյան։\n«Ցանկանում եմ հայտնել, որ իմ մոտ կորոնավիրուս է: Երեկվանից ջերմություն ունեմ, նախնական անալիզը դրական արդյունք է տվել: Երեկվանից ես ինքնս ինձ մեկուսացրել եմ»,- նրա խոսքը մեջբերում է IRNA գործակալությունը:\nՊաշտոնյայի խոսքով՝ Իրանը կհաղթահարի վիրուսը առաջիկա մի քանի շաբաթվա ընթացքում: «Վիճակս վատ չէ, միայն ջերմութոյւն ունեմ»,- հավելել է նա:\nԲացի այդ, կորոնավիրուսով վարակման մասին հայտնել է պատգամավոր Մահմուդ Սադեկին: «Ինձ մոտ կորոնավիրուսի թեստը դրական է եղել: Այս մասին ես հայտնում եմ այն ժամանակ, երբ որեւէ հույս չունեմ, որ կկարողանամ ապրել»,- գրել է նա Twitter-ում։\nԻրանի առողջապահության նախարարությունը փետրվարի 19-ին հայտնել է երկրում կորոնավիրուսով վարակման առաջին դեպքերի մասին: Վերջին տվյալների համաձայն՝ վարակվել է մոտ 95 մարդ, 15 մահվան դեպք է գրանցվել: \n"
}