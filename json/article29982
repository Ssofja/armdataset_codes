{
    "title": "Երիտասարդության ռազմավարությունը պետք է մշակվի  երիտասարդների ձանը լսելով. ԿԳՄՍ նախարարի տեղակալ",
    "text": "\n\n«Նախարարի հրամանով՝ ձեւավորվել է երիտասարդության ռազմավարությունը մշակող աշխատանքային խումբ, որի մեջ ընդգրկված են երիտասարդության ոլորտի ակտիվ դերակատարներ. բացի ֆորմալ զեկույցներ ընթերցելուց, կկազմակերպվեն  նաեւ հանրային լայն քննարկումներ, որը ինքնին կդառնա կարիքների գնահատման մի նոր ձեւաչափ»,- այսօր «Արմենպրեսի» մամուլի սրահում կայացած ասուլիսի ժամանակ նշեց ԿԳՄՍ նախարարի տեղակալ Արթուր Մարտիրոսյանը:\n«Հատկապես մարզերում ունենք մեծ խնդիր, որը վերաբերում է երիտասարդների՝ հանրային կյանքի տարբեր ոլորտներին մասնակցության մեխանիզմների կատարելագործմանը եւ հնարավորությունների ընդլայնմանը: Կուսումնասիրենք եւ կիմանաք մարզային ու  երեւանյան երիտասարդության առանձնահատկությունները: Պետության մոտեցումն այստեղ այն է, որ երիտասարդության ռազմավարությունը պետք է մշակվի՝  երիտասարդների ձանը լսելով եւ երիտասարդական կառույցների կողմից»,- նշեց նախարարի տեղակալը:\nՆրա խոսքով՝ այս տարի ԿԳՄՍ նախարարությունը պետք է բացի երկու երիտասարդական կենտրոն:\n«Հիմա փորձում ենք վերաիմաստավորել մարզային կենտրոնների գործունեությունը եւ մտածում ենք տանել այնպիսի քաղաքականություն, որ ոչ թե միայն լինեն պետական ծրագրով բացվող կենտրոններ, այլ տանք մեթոդական ուղեցույց, թե ինչպես պետք է աշխատեն, հստակեցնենք այդ կենտրոնների նպատակները, որը կօգնի նաեւ  երիտասարդական հասարակական կազմակերպություններին, որպեսզի այս տրամաբանությամբ նրանք կենտրոններ բացեն ու աշխատեն: Այս գործընթացում շատ կարեւոր է նաեւ ՏԻՄ-երի մասնակցությունը, որովհետեւ ի վերջո  իրենք են առաջնային պատասխանատուն իրենց համայնքի զարգացման համար, եւ երիտասարդներին այս իմաստով պետք է աջակցել», - խոսքը եզրափակեց Արթուր Մարտիրոսյանը։\n\n\n\n«Նախարարի հրամանով՝ ձեւավորվել է երիտասարդության ռազմավարությունը մշակող աշխատանքային խումբ, որի մեջ ընդգրկված են երիտասարդության ոլորտի ակտիվ դերակատարներ. բացի ֆորմալ զեկույցներ ընթերցելուց, կկազմակերպվեն  նաեւ հանրային լայն քննարկումներ, որը ինքնին կդառնա կարիքների գնահատման մի նոր ձեւաչափ»,- այսօր «Արմենպրեսի» մամուլի սրահում կայացած ասուլիսի ժամանակ նշեց ԿԳՄՍ նախարարի տեղակալ Արթուր Մարտիրոսյանը:\n«Հատկապես մարզերում ունենք մեծ խնդիր, որը վերաբերում է երիտասարդների՝ հանրային կյանքի տարբեր ոլորտներին մասնակցության մեխանիզմների կատարելագործմանը եւ հնարավորությունների ընդլայնմանը: Կուսումնասիրենք եւ կիմանաք մարզային ու  երեւանյան երիտասարդության առանձնահատկությունները: Պետության մոտեցումն այստեղ այն է, որ երիտասարդության ռազմավարությունը պետք է մշակվի՝  երիտասարդների ձանը լսելով եւ երիտասարդական կառույցների կողմից»,- նշեց նախարարի տեղակալը:\nՆրա խոսքով՝ այս տարի ԿԳՄՍ նախարարությունը պետք է բացի երկու երիտասարդական կենտրոն:\n«Հիմա փորձում ենք վերաիմաստավորել մարզային կենտրոնների գործունեությունը եւ մտածում ենք տանել այնպիսի քաղաքականություն, որ ոչ թե միայն լինեն պետական ծրագրով բացվող կենտրոններ, այլ տանք մեթոդական ուղեցույց, թե ինչպես պետք է աշխատեն, հստակեցնենք այդ կենտրոնների նպատակները, որը կօգնի նաեւ  երիտասարդական հասարակական կազմակերպություններին, որպեսզի այս տրամաբանությամբ նրանք կենտրոններ բացեն ու աշխատեն: Այս գործընթացում շատ կարեւոր է նաեւ ՏԻՄ-երի մասնակցությունը, որովհետեւ ի վերջո  իրենք են առաջնային պատասխանատուն իրենց համայնքի զարգացման համար, եւ երիտասարդներին այս իմաստով պետք է աջակցել», - խոսքը եզրափակեց Արթուր Մարտիրոսյանը։\n\n \n"
}