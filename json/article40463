{
    "title": "Անդրանիկ Քոչարյանը ծանոթ չէ Փաշինյանի մատնանշած փաստաթղթին |armenpress.am|",
    "text": "armenpress.am: ՀՀ ազգային ժողովի պաշտպանության և  անվտանգության հարցերի մշտական հանձնաժողովի նախագահը ծանոթ չէ վարչապետի պաշտոնակատար Նիկոլ Փաշինյանի մատնանշած փաստաթղթին, որը հավանական է համարել, որ կստորագրի: Քոչարյանը այս մասին ասաց ԱԺ-ում լրագրողների հետ զրույցում:\n«Փաստաթղթի մասին տեղյակ չեմ, պետք է ծանոթանամ»,-ասաց Քոչարյանը:\n Հարցին, թե ինչ ճանապարհով կծանոթանա, նա ասաց՝ կտեսնի, թե որ թույլատրելի ճանապարհն է պատգամավորին տալիս նման հնարավորություն:\nՓաստաթղթի մասին Քոչարյանը տեղեկացրել է կառավարության նիստից: «Դա առաջարկ է, վարչապետը խոսել է, թե ինչ առաջարկ է արված»,-ասաց հանձնաժողովի նախագահը:\nԸստ նրա՝ խորհրդարանում փաստաթղթի հետ կապված քննարկումներ կլինեն:\n"
}