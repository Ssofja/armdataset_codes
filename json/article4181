{
    "title": "Ես զրպարտությունը չեմ մեկնաբանում. Արա Այվազյանը՝ գերիների հարցը խոչընդոտելու մասին",
    "text": "Հայաստանի պաշտոնաթող արտգործնախարար Արա Այվազյանը չի մեկնաբանում Անվտանգության խորհրդի քարտուղար Արմեն Գրիգորյանի հայտարարությունը:\n«Ես չեմ մեկնաբանում անհեթեթ հարձակումները եւ զրպարտությունները: Ամեն ինչ փաստաթղթավորված եւ արձանագրված է, թե ով ինչով էր զբաղված այս ամբողջ ընթացքում: Եւ ուզում եմ հիշեցնել, որ իմ հրաժարականից մեկ շաբաթ առաջ վարչապետը կառավարության նիստում շատ բարձր գնահատեց ԱԳՆ արդյունավետ աշխատանքը»,- ասաց Այվազյանը՝ ի պատասխան Գրիգորյանի հայտարարությունը մեկնաբանելու խնդրանքին:\nՀիշեցնենք՝ Անվտանգության խորհրդի քարտուղար Արմեն Գրիգորյանն այսօր հայտարարել էր, որ մայիսի 27-ից առաջ երկար ժամանակ գերիների հարցը չէր լուծվում, և երբ Արա Այվազյանը հրաժարական տվեց, շատ արագ լուծվեց՝ մեղադրելով Այվազյանին, որ վերջինս ցանկություն չուներ ՀՀ անվտանգության հարցերը լուծելու։\n"
}