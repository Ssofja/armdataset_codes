{
    "title": "Անջեյ Դուդան Լեհաստանի նախագահական ընտրությունների հետաձգումը վտանգավոր համարում |armenpress.am|",
    "text": "armenpress.am: Լեհաստանի նախագահ Անջեյ Դուդան վտանգ է տեսնում հերթական նախագահական ընտրությունները հետաձգելու հարցում:\nԱյս մասին տեղեկացնում է ՏԱՍՍ գործակալությունը: Ընտրությունները պետք է կայանան մայիսի 10-ին:\n«Նրանք, ովքեր ասում են, թե ընտրությունները վտանգավոր են լեհերի համար, պետք է հասկանան, որ դրանց բացակայությունն է վտանգավոր: Կորոնավիրուսի դեմ պայքարի համար անհրաժեշտ են լինելու նոր նորմեր, նոր որոշումներ, որոնք չեն կարողանալու ուժի մեջ մտնել»,-նշել է Դուդան:\nՆրա խոսքով՝ ընտրությունները միայն ժողովրդավարության տոն չեն, այլ առաջին հերթին պարտականություն պետության գործառույթների արդյունավետության համար: «Եթե մենք նախագահ չընտրենք, ապա երկիրը կհայտնվի քաոսում»,- ասել է նա:\n"
}