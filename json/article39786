{
    "title": "Ցուցարարները փակել էին Տիգրան Մեծի պողոտան\r\n |1lurer.am|",
    "text": "1lurer.am: Այսօր անհետ կորած զինծառայողների հարազատները բողոքի ակցիա են անցկացրել Կառավարության առջև:\nՆրանք պահանջում էին հրապարակել գերիների ու անհետ կորածների ցուցակները, իրենց հնարավորություն տալ շարունակել որոնողական աշխատանքները:\nԱվելի ուշ ցուցարարները փակել են Տիգրան Մեծի պողոտան: Վարչապետի աշխատակազմի ղեկավար Արսեն Թորոսյանի հետ հանդիպումից հետո ցանկանում էին բացել փողոցը, սակայն ծնողներից մեկի մեքենան տուգանային հրապարակ տանելու հանգամանքը կրկին վրդովվեցրել է նրանց, տեղի է ունեցել քաշքշուկ:\nՈրոշ ժամանակ անց փողոցը բացվել է, երթևեկությունը՝ վերականգնվել:\n"
}