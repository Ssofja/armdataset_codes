{
    "title": "Երևանը ռուս զբոսաշրջիկների համար ամառային ճամփորդության ամենաէժան ուղղությունն է |tert.am|",
    "text": "tert.am: Ավիատոմսերի ամրագրման Biletix առցանց ծառայությունն ուսումնասիրել է ամառվա ամիսներին ինքնաթիռի տոմսերի արժեքները և կազմել ռուս զբոսաշրջիկների համար այդ ամիսներին ճամփորդելու առումով ամենաէժան երկրների ցանկը:\nԻնչպես գրում է gazeta.ru-ն, վարկանշային աղյուսակը գլխավորում է Երևանը: Պարզվում է՝ Դոնի Ռոստովից դեպի Երևան ամենաէժան ավիատոմսի արժեքը 6331 ռուբլի է, Կրասնոդարից դեպի Երևան թռիչքի տոմսը՝ 7131, իսկ Մոսկվա – Երևան չվերթի տոմսը՝ 10735 ռուբլի:\nՌուսների համար ամենաէժան ուղղությունների ցանկում են հայտնվել նաև Բելառուսի մայրաքաղաք Մինսկը և Ղրղզստանի մայրաքաղաք Բիշքեկը:\n"
}