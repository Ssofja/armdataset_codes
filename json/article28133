{
    "title": "152 նոր դեպք. Կորոնավիրուսը Վրաստանում",
    "text": "StopCov հատուկ կայքը տեղեկացնում է, որ Վրաստանում վերջին 24 ժամվա ընթացքում կորոնավիրուսի 152 նոր դեպք է հաստատվել։\n6-ով ավելացել է ապաքինվածների թիվը։ Ընդհանուր վարակվածների 62%-ն արդեն դուրս է գրվել (1369 մարդ)։\nՎրաստանում փետրվարի 26-ից (այդ օրն է գրանցվել վարակի 1-ին դեպքը) մինչ հիմա լաբորատոր հաստատվել է կորոնավիրուսի 2 227 դեպք, որոնցից 19-ը` մահվան ելքով։\nԸստ երկրի հիվանդությունների կանխարգելման և հանրային առողջության ազգային կենտրոնի տվյալների` սեպտեմբերի 13-ի դրությամբ ավելի քան 470.600 մարդ  թեստավորվել է։\n"
}