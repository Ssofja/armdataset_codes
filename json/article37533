{
    "title": "Բելառուսը Լիտվային խնդրել է արտահանձնել Տիխանովսկայային |tert.am|",
    "text": "tert.am: Բելառուսի գլխավոր դատախազությունը պաշտոնական դիմում է ուղարկել Լիտվա՝ ընդդիմության առաջնորդ Սվետլանա Տիխանովսկայային արտահանձնելու վերաբերյալ, հայտնում է ՏԱՍՍ-ը:Դատախազությունը նշել է, որ իրենք ստիպված են եղել խնդրել Վիլնյուսին արտահանձնել քաղաքական գործչին՝ հայրենիքում «իշխանության կարգի, հասարակական անվտանգության և պետության դեմ ուղղված հանցագործություններ» կատարելու համար։ Հիշեցնենք՝ դեկտեմբերի 21-ին գլխավոր դատախազությունը քրեական գործ էր հարուցել Տիխանովսկայայի և այլ ընդդիմադիրների նկատմամբ՝ ծայրահեղական խմբավորում ստեղծելու դեպքի առթիվ: Դրանից առաջ վարույթներ էին հարուցվել բելառուսական ընդդիմության համակարգող խորհրդի գործունեության փաստի վերաբերյալ: Նախագահի նախկին թեկնածուն հերքում է իրեն հասցեագրված բոլոր մեղադրանքները:Մարտի 2-ին Լիտվայի իշխանությունները հրաժարվել էին նախապես արտահանձնել քաղաքական գործչին և հայտարարել, որ երբեք չեն արտահանձնի հայրենիքում ընդդիմական գործունեության համար հետապնդվող անձանց:«Մինսկը դա լավ գիտի», - ասվում է Լիտվայի Արտաքին գործերի նախարարության հայտարարության մեջ:\n"
}