{
    "title": "Ուկրաինայում COVID-19-ի հայտնաբերված դեպքերի թիվը գերազանցել է 18 հազարը\r\n |news.am|",
    "text": "news.am: Ուկրաինայում կորոնավիրուսով վարակման հայտնաբերված դեպքերի թիվը գերազանցել է 18 հազարը, հայտնել է երկրի առողջապահության նախարարությանն առնթեր Հանրային առողջության կենտրոնը։\nՄեկ օրվա ընթացքում հիվանդների թվի աճը կազմել է 433, ինչը 95-ով պակաս է, քան նախորդ օրը։ Պանդեմիայի սկզբից ի վեր՝ Ուկրաինայում առողջացել է 4906 պացիենտ, մահացել է 514 մարդ (մեկ օրվա ընթացքում +21 մարդ)։\nԱմենամեծ թվով հայտնաբերված դեպքերը Չերնովիցկի մարզում են (2694) եւ Կիեւում (2280)։\n"
}