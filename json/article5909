{
    "title": "Oruç Reis հետախուզական նավը կշարունակի իր գործունեությունը Միջերկրական ծովում. Թուրքիա |tert.am|",
    "text": "tert.am: Թուրքիայի էներգետիկայի և բնական պաշարների նախարարությունը տեղեկացրել է, որ սեպտեմբերի 13-ին Միջերկրական ծովի վիճելի տարածքները լքած թուրքական Oruç Reis հետախուզական նավը տեխնիկական սպասարկում ստանալուց հետո շարունակելու է իր սեյսմիկ հետախուզական աշխատանքները ծովում: Այս մասին գրում է թուրքական NTV հեռուստաընկերության կայքը:Նախարարությունում հիշեցրել են, որ նավն իր աշխատանքները Միջերկրական ծովում սկսել է օգոստոսի 10-ին:Նախարարության հայտարարության մեջ նշվել է նաև, որ այս նավի շնորհիվ Թուրքիան բազմաթիվ սեյսմիկ տվյալներ է ստացել և որ այն վերադարձել է նավահանգիստ ամենամսյա տեխնիկական սպասարկում ստանալու համար:\n"
}