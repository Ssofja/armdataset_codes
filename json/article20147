{
    "title": "Թուրքիայում քրդամետ կուսակցության լուծարմանն ուղղված ջանքերը վնասում են երկրում ժողովրդավարությանը․ ԱՄՆ պետդեպն Անկարային կոչ է արել հարգել խոսքի ազատության սկզբունքները |tert.am|",
    "text": "tert.am: ԱՄՆ-ն կարծում է, որ քրդամետ Ժողովրդադեմոկրատական կուսակցության (ԺԴԿ) լուծարման մասին թուրքական դատախազության պահանջը վնասում է երկրում ժողովրդավարությանը, ուստի Անկարային կոչ է անում հարգել խոսքի ազատության սկզբունքները: Այս մասին ասված է Պետդեպարտամենտի մամուլի ծառայության ղեկավար Նեդ Փրայսի՝ նախօրեին տարածած հայտարարության մեջ։\n«Միացյալ Նահանգներն ուշադիր հետևում է Թուրքիայում տեղի ունեցող իրադարձություններին, ներառյալ՝ մարտի 17-ին Թուրքիայի քրդամետ Ժողովուրդների դեմոկրատական կուսակցության պատգամավոր Օմեր Ֆարուք Գերգերլիօղլուին պատգամավորական մանդատից զրկելու տագնապալի որոշմանը»,- ասված է նրա տարածած հաղորդագրության մեջ։\nՓրայսի խոսքով՝ ԱՄՆ-ում հետևում են նաև Ժողովրդադեմոկրատական կուսակցության լուծարմանն ուղղված ջանքերին՝ ընգծելով, որ այդ որոշումը Թուրքիայում էլ ավելի կխաթարի ժողովրդավարության սկզբունքները։\n«Մենք Թուրքիայի կառավարությանը կոչ ենք անում հարգել կարծիքների արտահայտման ազատությունը»,- հավելել է մամուլի քարտուղարը:\nՇարունակությունը՝ tert.am-ում։\n"
}