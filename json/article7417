{
    "title": "Հայտնաբերվել է 3 զինծառայողի աճյուն, մեկի ինքնությունը հաջողվել է պարզել |hetq.am|",
    "text": "hetq.am: Երեկ՝ հունվարի 17-ին, որոնողական աշխատանքների արդյունքում հայտնաբերվել է 3 զինծառայողի մարմին Կուբաթլուի և Ջաբրայիլի ուղղություններից։ Նրանցից մեկի ինքնությունը հաջողվել է պարզել, գրպանում առկա անձնական իրերի շնորհիվ։ \nԱրսեն Մամիկոնյանի մարմինը գտել են Կուբաթլուի ուղղությունից։ Այս մասին հայտնեց Արցախի արտակարգ իրավիճակների պետական ծառայության տեղեկատվության և հասարակայնության հետ կապերի բաժնի պետ Հունան Թադևոսյանը։\nԵրկու զինծառայողների ինքնությունը պարզելու համար նշանակվել է դատաբժշկական փորձաքննություն։ Հունվարի 18-ին որոնողական աշխատանքներ իրականացվելու են Հադրութ, Ֆիզուլի, Ջաբրայիլ ուղղություններով։\nՊատերազմի ավարտից մինչ օրս կատարված որոնողական աշխատանքների արդյունքում հայտնաբերվել է 1238 մարմին։\n"
}