{
    "title": "Սպիտակ տան աշխատակիցները փորձել են թույլ չտալ Թրամփի և Զելենսկիի հանդիպումը. Վաշինգտոն Փոսթ |lragir.am|",
    "text": "lragir.am։ ԱՄՆ նախագահի աշխատակազմի ներկայացուցիչները փորձել են թույլ չտալ նախագահ Դոնալդ Թրամփին հանդիպել կամ զանգահարել Ուկրաինայի նախագահ Վլադիմիր Զելենսկիին: Այս մասին հայտնում է Վաշինգտոն Փոսթը:Վարչակազմում զգուշանում էին, որ Թրամփը կարող է օգտագործել հանդիպման առիթը 2020 թվականի նախագահական ընտրություններում իր հնարավոր մրցակից Ջո Բայդենի մասին տեղեկություններ ստանալու համար: Սպիտակ տան ներկայացուցիչներն արդեն հերքել են այս տեղեկությունը: Թրամփի հակառակորդները նրան մեղադրում են այն բանում, որ ցանկանում է հարկադրել Ուկրաինային հետաքննել Բայդենի և նրա որդու գործունեությունը Ուկրաինայում՝ դրանով իսկ աջակցելով գործող նախագահին:Թրամփի և Զելենսկիի հանդիպումը նախատեսված է սեպտեմբերի 25-ին:\n"
}