{
    "title": "Ոստիկաններն ապօրինի զենք-զինամթերքի կասկածանքով փորձել են զննել Վիտալի Բալասանյանի մեքենան |tert.am|",
    "text": "tert.am: Ոստիկանության աշխատակիցները կանգնեցրել են Երևան եկող՝ ԱՀ Ազգային անվտանգության խորհրդի քարտուղար Վիտալի Բալասանյանի ավտոմեքենան ապօրինի զենք լինելու կասկածով: Այս մասին իր ֆեյսբուքյան էջի ուղիղ եթերում հայտնեց քաղաքագետ Հրանտ Մելիք-Շահնազարյանը, ով այս պահին դեպքի վայրում է՝ Վիտալի Բալասանյանի մոտ:\n«Մեքենան ցանկանում էին խուզարկել, սակայն որևէ փաստաթուղթ կամ թույլտվություն չունեին, դրա համար Բալասանյանը չի թույլատրել խուզարկել, և սպասում ենք, մինչև թույլտվությունը կբերեն խուզարկելու»,-ասաց նա:Հրանտ Մելիք-Շահնազարյանը տեղեկացրեց, որ դեպքը տեղի է ունենում «Հարսնաքար» ռեստորանային ճանապարհի մոտ:\nՎիտալի Բալասանյանը ևս տեղեկացրեց, որ մի կես ժամ է՝ սպասում են: «Ոստիկանները ասել են, որ ինֆորմացիա ունենք, որ ապօրինի զենք ու զինամթերք կա, սպասում ենք համապատասխան գրությանը, ովքեր են հանձնել ինչի համար, որ խուզարկեն»,-ասաց նա:Ոստիկանները փորձեցին բանակցել Վիտալի Բալասանյանի հետ, որպեսզի վերջինս թույլ տա զննել մեքենան, սակայն նա չհամաձայնեց:Դեպքի վայր ժամանեց նաև «Հանրապետական» կուսակցության անդամ Դավիթ Շահնազարյանը, ով կոչ արեց ամեն ինչ օրենքով անել: «Զննությունը անօրինական է, գնացեք դատարանի որոշում բերեք»,-ասաց նա:\n"
}