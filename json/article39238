{
    "title": "Իտալիայում ՀՀ դեսպանն իտալական հասարակությունից և պատգամավորներից բազմաթիվ աջակցող նամակներ է ստացել |armenpress.am|",
    "text": "armenpress.am: Իտալիայում Հայաստանի Հանրապետության արտակարգ և լիազոր դեսպան Ծովինար Համբարձումյանն Ադրբեջանի կողմից Արցախի նկատմամբ սանձազերծած լայնածավալ ռազմական գործողությունների օրերին բազմաթիվ աջակցության խոսքեր, զանգեր և նամակներ է ստացել Իտալիայի խորհրդարանականներից և իտալական հասարակությունից: Այս մասին դեսպանն ասել է հարցազրույցում:\n- Տիկին Համբարձումյան, ինչպե՞ս եք գնահատում Իտալիայի կառավարության դիրքորոշումը հայ ժողովրդի համար այս դժվարին պահին:\n- Իտալական կողմը Ադրբեջանի սանձազերծած ագրեսիայի առաջին իսկ պահից մտահոգություն է հայտնել շփման գծի երկայնքով բախումների կապակցությամբ և կոչ է արել անհապաղ դադարեցնել բռնությունները։ Մոսկովյան հանդիպումից հետո իտալական կողմը ողջունեց մարդասիրական նպատակներով կրակի դադարեցման մասին հայտարարությունը և բարձր գնահատեց հակամարտության լուծման համար առարկայական բանակցությունները՝ խթանելու կողմերի՝ միաժամանակ ստանձնած հանձնառությունը:\nՄիաժամանակ, իտալական կողմը հաստատեց զենքով հակամարտությունը լուծելու անհնարինությունը և կոչ արեց կողմերին շուտափույթ վերսկսել բանակցությունները առանց նախապայմանների Մինսկի խմբի համանախագահների հովանու ներքո։ Ցավում եմ, որ ադրբեջանական կողմը, չնայած Իտալիայի կառավարության կողմից արված հստակ կոչերին, այդպես էլ ականջալուր չեղավ և ոչ մի րոպե չկանգնեցրեց կրակը։\nՇարունակությունը՝ armenpress.am-ում\n"
}