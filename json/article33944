{
    "title": "Պատկան մարմինները պարտավոր են թափանցիկ դարձնել քաղաքի վերափոխման վերաբերյալ որոշումների մասին տեղեկատվությունը․ Երևանի ժառանգության պաշտպանության կոմիտե",
    "text": "Քաղաքային պլանավորման՝ քաղաքաշինության, ասպարեզում վերջերս տեղի ունեցող գործընթացները ցույց են տալիս, որ պատկան մարմինները դեռևս հեռու են հանրության կարծիքը լսելուց և հաշվի առնելուց: Չեն կատարվում Գրապալատի շենքի վերաբերյալ կառավարության կողմից տրված խոստումները՝ ստեղծել նոր հանձնաժողով, հանրության ներկայացուցիչների մասնակցությամբ, հայտարարել նոր մրցույթ: Որոշում է ընդունվել Ֆիրդուսի թաղամասն իր այսօրվա ձևով վերացնելու վերաբերյալ: Քաղաքացիներն անհանգստացած են բազում այլ հարցերով: Դալմայի այգիները, Կոնդը, Լեոյի փողոցի շինարարությունը, Տիգրան Մեծի կանաչապատ տարածքի վերացումը, Հանրապետության հրապարակի տակի շինությունների բացման հարցը, Ռուսական թատրոնի կողքի բարձրահարկ շենքի կառուցման հարցը, Հաղթանակի այգու դիմաց ապօրինի շինարարությունը... Խնդիրները չափից դուրս շատ են:Սա տեղի է ունենում այն պահին, երբ կոռուպցիայի մեղադրանքով ձերբակալվել է Քաղաքաշինության կոմիտեի ղեկավարը, իսկ Երևանի Գլխավոր ճարտարապետ պարոն Մեսչյանը հայտարարում է, որ քաղաքացիների իրավունքը՝ բողոքարկել ապօրինի շինարարությունները, պիտի կրճատվի, քանի որ խանգարում է ներդրումներին և սառեցնում շինարարական աշխատանքները:Պետք է հասկանալ, որ, ինչպես և նախորդ (մինչ 2018 թ.) իշխանությունը, այնպես էլ Հայաստանի ճարտարապետների և շինարարների խոշոր մասը կորցրել են, ավաղ, հանրության վստահությունը, քանի որ, շահի ետևից ընկնելով, չափից դուրս շատ կոմպրոմիսներ են թույլ տվել, արդյունքում անվերականգնելիորեն աղավաղելով Երևանի տեսքը: Իրադրությունը պահանջում է շտապ փրկության քայլեր, արագ արձագանքման մեխանիզմների ներդրում, ինչը պիտի տեղի ունենա հանրության և պատկան մարմինների միջև գոյություն ունեցող երկխոսության արդյունավետության որակական փոփոխման միջոցով:Այս իրադրության մեջ «Երևանի ժառանգության պաշտպանության կոմիտե» (ԵԺՊԿ) քաղաքացիական նախաձեռնությունը հայտարարում (կրկնում) է հետևյալ պահանջները.ա) պատկան մարմինները պարտավոր են բացել և թափանցիկ ու պրոակտիվ դարձնել քաղաքի վերափոխման վերաբերյալ բոլոր կայացվող և այսուհետ կայացվելիք որոշումների մասին տեղեկատվությունըբ) մասնագիտական բոլոր հանձնաժողովների մեջ պիտի անհապաղ ընդգրկվեն հանրության ներկայացուցիչները։ Ճարտարապետներից և քաղաքաշինարարներից բացի, հանձնաժողովները պիտի համալրվեն քաղաքային միջավայրի խնդիրների հետ առնչվող այլ մասնագետներով՝ (մշակութաբաններ, արվեստաբաններ, սոցիոլոգներ, պատմաբաններ և այլն)գ) բոլոր հանձնաժողովների նիստերը պիտի լինեն թափանցիկդ) վերափոխմանը կամ քանդմանն առնչվող բոլոր առիթներով պիտի հայտարարվեն բաց մրցույթներե) մրցույթների կազմակերպման չափանիշները պիտի մշակվեն հանրության ներկայացուցիչների և շահառուների հնարավորինս ընդգրկուն շրջանակների մասնակցությամբզ) մրցութային հանձնաժողովները պիտի համալրվեն հանրության կողմից առաջադրված թեկնածուներով, և հանձնաժողովների որոշումների կարգին տեղյակ պահվի հանրությունըէ) հանրությունը պիտի որակյալ հնարավորություն ունենա մրցույթին մասնակցող բոլոր նախագծերը քննարկելուԸնթացակարգերի միայն այս մեթոդական սկզբունքային փոփոխությունները թույլ կտան քաղաքային պլանավորման (քաղաքաշինության) ասպարեզին՝ դուրս գալ և՛ քաղաքացիների կյանքը վատթարացնելու (մարդու իրավունքները խախտելու), և՛ կոռուպոցիոն-քրեական ու ռիսկային գործարքների մեջ անընդհատ խճճվելու փակուղուց և վերահաստատել հանրության վստահությունը դեպ ճարտարապետները, շինարարները և ներդրողները, ինչպես նաև դեպի քաղաքային պլանավորման հարցերի ի պաշտոնե պատասխանատու պատկան մարմինները՝ անձերը և ինստիտուցիաները:Այս և նման հարցերը քննարկելու նպատակով ԵԺՊԿ-ն մոտակա ժամանակներում կազմակերպելու է հանրային բաց քննարկում՝ հստակ մեթոդաբանությամբ: Քննարկման տեղը, ամսաթիվը, օրակարգը և գրանցման ձևաթուղթը կհրապարակվեն մոտ օրերս:Քննարկումից անկախ, ԵԺՊԿ-ն ակնկալում է պատկան մարմիններից անհապաղ պատասխաններ՝ նախապես ձեռք բերված «համաձայնությունների» կարգավիճակի վերաբերյալ, այն է, ե՛րբ ԵԺՊԿ անդամները կհրավիրվեն հանձնաժողովի կազմ, որը պիտի Գրապալատի շենքի նոր նախագծի վերաբերյալ մշակի մրցույթի կանոնները:\nԵՐԵՎԱՆԻ ԺԱՌԱՆԳՈՒԹՅԱՆ ՊԱՇՏՊԱՆՈՒԹՅԱՆ ԿՈՄԻՏԵ\n"
}