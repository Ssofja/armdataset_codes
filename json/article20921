{
    "title": "Ավստրիայի կանցլերը հայտարարել է երկրում կորոնավիրուսի երկրորդ ալիքի մասին |hetq.am|",
    "text": "hetq.am: Ավստրիայում սկսվել է կորոնավիրուսի երկրորդ ալիքը։ Այդ մասին հայտարարել է երկրի կանցլեր Սեբաստիան Կուրցը։ Վերջին օրերին Ավստրիայում կորոնավիրուսի նոր դեպքերի թիվը կտրուկ աճել է։\n«Երկու շաբաթ առաջ, օրական կտրվածքով, նոր դեպքերի թիվը մոտ 350 էր, երեկ այդ թիվը գերազանցել է 850-ը։ Աճն առավել նկատելի է Վիեննայում, որտեղ գրանցվում է նոր դեպքերի շուրջ 50 %-ը։ Շուտով մեր երկրում օրական կտրվածքով կորոնավիրուսի ցուցանիշը կգերազանցի 1000-ը»,- նշել է Կուրցը։\nԿանցլերը նաև հավելել է, որ ցուցանիշների աճը վկայում են, որ Ավստրիայում սկսվել է կորոնավիրուսի երկրորդ ալիքը։ Նա բնակիչներին կոչ է արել պահպանել սահմանափակումները, որոնք կապված են համավարակի հետ։\nՍեպտեմբերի 12-ին երկրի առողջապահության նախարար Ռուդոլֆ Անշոբերը հայտարարել էր այդ սահմանափակումների խստացման մասին։ Սեպտեմբերի 14-ից սկսած երկրի ողջ տարածքի հանրային վայրերի մեծ մասում դիմակների կրումը կդառնա պարտադիր։ Սրճարաններում և ռեստորաններում դիմակների կրումը պարտադիր կլինի նաև սպասարկող անձնակազմի համար, իսկ քաղաքացիները կկարողանան ուտել միայն փակ տարածքներում և պարտադիր սեղանների շուրջ։ \nՇարունակությունը՝ hetq.am-ում։\n"
}