{
    "title": "2018-ին Թուրքիան 70%-ով ավել գումար է ծախսել զենք գնելու համար |ermenihaber.am|",
    "text": "ermenihaber.am։ 2018-ին Թուրքիան նախորդ տարվա համեմատ 70%-ով ավել գումար է ծախսել զենք ու ռազմական տեխնիկա գնելու համար:\nԸստ այդ երկրի հաշվեքննիչ պալատի զեկույցի՝ անվտանգության ու պաշտպանության ապահովման նպատակով զենքերի, մեքենաների ու ռազմական տեխնիկայի գնման համար 2018-ին «Պաշտպանական արդյունաբերության աջակցության ֆոնդից» ծախսվել է 22.5 մլրդ թուրքական լիրա (3.95 մլրդ դոլար):\n2017-ին նույն նպատակով ծախսվել է 13.4 մլրդ լիրա (2.3 մլրդ դոլար):\nԱղբյուրը նշում է, որ «Պաշտպանական արդյունաբերության աջակցության ֆոնդը» ստեղծվել է Թուրքիայի զինված ուժերի արդիականացման ապահովման ու պաշտպանական արդյունաբերության համար ընդհանուր բյուջեից դուրս, կայուն դրամական հոսքեր ապահովելու նպատակով:\nՖոնդի գումարները գոյանում են ինչպես երկրի ընդհանուր բյուջեից, այնպես էլ ԶՈւ-ն հզորացնելու նպատակով հիմնված տարբեր հիմնադրամներից: Ֆոնդը համալրվում է նաև երկրում տարածված տարբեր տեսակի վիճակախաղային ընկերությունների շահույթներից:\n"
}