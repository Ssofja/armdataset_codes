{
    "title": "Արարատի մարզի ջրային տարածքներում, Հրազդանի կիրճում ստուգայցից հետո ձկնորսական ցանցեր են առգրավվել",
    "text": "ՀՀ Արարատի մարզի ջրային տարածքներում եւ Երեւան քաղաքի Հրազդանի կիրճում իրականացրած հերթական ստուգայցի արդյունքում Բնապահպանության եւ ընդերքի տեսչական մարմնի աշխատակիցներն առգրավվել են 14 կախովի ձկնորսական ցանց («էկրաններ»)։\nԻնչպես հայտնում են Բնապահպանության եւ ընդերքի տեսչական մարմնից, ՀՀ Արարատի մարզի Ռանչպար գյուղի հարակից տարածքում արձանագրվել է որսագողության դեպք՝ առգրավվել է երկփողանի որսորդական հրացան։\nՎերոհիշյալ փաստերով կիրականացվեն վարչական վարույթներ, իրավախախտներն օրենքով սահմանված կարգով կենթարկվեն պատասխանատվության, իսկ ստուգայցերը շարունակվում են։\n"
}