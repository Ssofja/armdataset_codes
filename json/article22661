{
    "title": "Կորոնավիրուսի շուրջ զարգացումներ, Հայաստան, 20․08․20 (թարմացվող)",
    "text": "11։51- Համեմատելով նախորդ երկու-երեք շաբաթների իրավիճակի հետ, կարող ենք հանգել, որ այսօր ունենք իրավիճակի կայունացում։ Ես կարծում եմ, որ շատ դժվար է լինելու մեր օրական այսքան արձանագրվող դեպքերից ավելի քիչ դեպքեր ունենալը։ Մենք դժվար թե կարողանանք կտրուկ անկումներ արձանագրել, բայց առնվազն այս իրավիճակը և նման կառավարելությունը պահպանելու առումով, գոնե դրված կանոնները և առկա սահմանափակումները պետք է պահպանենք։ [Արսեն Թորոսյան]\n11։17- Կառավարությունը հավանություն տվեց ՀՀ-ի և Ասիական զարգացման բանկի միջև «COVID-19-ին արձագանքման ծրագիր» դրամաշնորհային համաձայնագրի ստորագրման առաջարկությանը: Դրամաշնորհի միջոցները ԱՆ-ն  կնպատակաուղղի վարակի շրջանակներում համապատասխան բժշկական պարագաների և սարքերի ձեռքբերմանը։\n11։06- Արցախում կորոնավիրուս է հաստատվել ևս 7 քաղաքացու մոտ: Վարակակիրներից 5-ը Ստեփանակերտ քաղաքից են, նախորդ օրը հաստատված օջախի կոնտակտավորներ: 2 դեպք հայտնաբերվել է Մարտակերտ քաղաքի բնակիչների մոտ, միևնույն ընտանիքի անդամներ են, որոնք վերադարձել են ՀՀ-ից: [Արցախ/տեղեկատվական շտաբ]\n10։56- Մահվան դեպքերի վերաբերյալ հայտնում ենք, որ պացիենտները եղել են 61 (կին), 55 (տղամարդ) և 81 (կին) տարեկան: Բոլորն ունեցել են ուղեկցող քրոնիկական հիվանդություններ։ [ՀՀ ԱՆ]\n10։54- Թարմացված  20․08․2020\nՀաստատված դեպքերի ընդհանուր քանակը - 42319 (+263)Առողջացածներ - 35476 (+250)Փաստացի բուժվողներ -5756Ընդհանուր թեստեր - 190560 (+1993)Մահվան ելքեր - 836 (+3)Մահվան ելքեր այլ պատճառով –251 (+2) [ՀՀ ԱՆ]\n09։24- Կորոնավիրուսի տնտեսական հետևանքների չեզոքացման 24-րդ ծրագրով օժանդակություն կտրամադրվի գյուղատնտեսական հումքի վերամշակմամբ զբաղվող տնտեսվարողներին: [ՀՀ կառավարություն]\nԿորոնավիրուսի շուրջ զարգացումներ, Հայաստան, 19․08․20 \n"
}