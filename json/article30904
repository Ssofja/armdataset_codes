{
    "title": "Միշուստինը ստացել է Երևանում կայանալիք ԵԱՏՄ միջկառավարական խորհրդի նիստին մասնակցելու հրավերը |azatutyun.am|",
    "text": "azatutyun.am: Ռուսաստանի կառավարության մամուլի ծառայությունը հաղորդում է, որ ՌԴ վարչապետ Միխաիլ Միշուստինը ստացել է հոկտեմբերին Հայաստանում կայանալիք Եվրասիական միջկառավարական խորհրդի նիստին մասնակցելու հրավերը։\n«Մեկնելու որոշումը կախված է համավարակի իրավիճակից», - նշված է ՌԴ կառավարության մամուլի ծառայության հաղորդագրությունում։\nԵԱՏՄ միջկառավարական խորհրդի նիստը Երևանում անցկացվելու է հոկտեմբերի 9-ին։\nԽորհրդի վերջին նիստը հուլիսին անցկացվել էր հեռավար կարգով։\n"
}