{
    "title": "ՄԻԵԴ-ը որոշել է հրատապ միջոց կիրառել գերության մեջ հայտնված ևս 23 անձի նկատմամբ",
    "text": "Մարդու իրավունքների եվրոպական դատարանը որոշել է հրատապ միջոց կիրառել Արցախի դեմ Ադրբեջանի սանձազերծած պատերազմի հետևանքով գերության մեջ հայտնված ևս 23 անձի նկատմամբ։ Այս մասին «Ֆեյսբուք»-ի իրենց էջերում տեղեկացրել են իրավապաշտպան Արտակ Զեյնալյանը և փաստաբան Սիրանուշ Սահակյանը։\n«7.09.2020թ. վաղ առավոտյան Ադրբեջանի կողմից Արցախի դեմ նախաձեռնված լայնամասշտաբ պատերազմի ընթացքում գերության մեջ հայտնված զինվորական ծառայողի և ձերբակալված քաղաքացիական անձանց իրավունքների պաշտպանության գործով Եվրոպական դատարանը 30.11.2020թ, 02.12.2020թ, 04.12.2020թ, 07.12.2020, բավարարել է մեր դիմումները՝ որոշել է կիրառել հրատապ միջոց ևս 23 անձի նկատմամբ:\nԳերության մեջ հայտնված անձինք են՝\nՀրաչյա Գաբրիելյանը,\nԷրիկ Մխիթարյանը,\nԽաչատուր Միքաելյանը,\nՀրաչյա Սեյրադարյանը,\nԱրտյոմ Կարապետյանը,\nԼիպարիտ Թադևոսյանը,\nԱշոտ Եսայանը,\nԴավիթ Դանիելյանը,\nԱրծվիկ Չոբանյանը,\nԳեղամ Մարտիրոսյանը,\nՄիքայել Միրզոյանը,\nՀամլետ Մալխասյանը,\nԱրմեն Մարտիրոսյանը,\nՍևան Ղազարյանը,\nՍերոբ Գալոյանը,\nՄուշեղ Նուրբեկյանը,\nՀովհաննես Գաբրելյանը,\nՍերգեյ Մանուկյանը:\nՁերբակալված քաղաքացիական անձինք են\nԿամո Մանասյանը,\nԲորյա Բաղդասարյանը,\nՄակսիմ Գրիգորյանը,\nԿարեն Պետրոսյանը,\nՍեդրակ Պետրոսյանը։\nԵվրոպական դատարանը Ադրբեջանի կառավարությունից պահանջել է փաստաթղթավորված տեղեկություն նրանց գերեվարման փաստի, գտնվելու վայրի, պահման պայմանների և բժշկական սպասարկման վերաբերյալ: Դատարանը պահանջվող տեղեկությունը տրամադրելու համար, համապատասխանաբար, ժամկետ է սահմանել մինչև 07.12.2020թ, 09.12.2020թ, 10.12.2020թ, 11.12.2020թ և 14.12.2020թ:\nԲացի այս, Ադրբեջանի Կառավարությունը, ի պատասխան նախորդ գործերով Եվրոպական դատարանի բարձրացրած հարցադրումների, տվել է ձևական, խուսափողական և ոչ լիարժեք պատասխան, մասնավորապես՝ փաստարկված չի պատասխանել, թե՝ որտե՞ղ և ինչպիսի՞ պայմաններում են պահվում հայ ռազմագերիները, չի ներկայացրել նրանց բուժզննության և հնարավոր բուժման ենթարկելու որևէ ապացույցով` հայտնելով, թե` դրանք կներկայացնի «առաջիկայում»»,- նշված է գրառումների մեջ:\n"
}