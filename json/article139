{
    "title": "Մայիսին 2019-ի մայիսի համեմատ տնտեսական ակտիվության ցուցանիշը նվազել է 12․8 տոկոսով |armtimes.com|",
    "text": "armtimes.com: Հայաստանի տնտեսական ակտիվության ցուցանիշը (ՏԱՑ) 2020 թվականի մայիսին 2019-ի մայիսի համեմատ նվազել է 12.8 տոկոսով:\nՎիճակագրական կոմիտեն ներկայացրել է երկրի սոցիալ-տնտեսական վիճակը բնութագրող ընթացիկ-օպերատիվ ամփոփմամբ ստացված նախնական հիմնական մակրոտնտեսական ցուցանիշները:\nԱճ է արձանագրել միջին ամսական անվանական աշխատավարձը՝ 6.8 տոկոսով, սպառողական գնաճը կազմել է 1.2 տոկոս, իսկ արդյունաբերական արտադրանքի գնաճը կազմել է 1.1 տոկոս:\nԱմենամեծ անկումը դարձյալ տեղի է ունեցել շինարարության ոլորտում։ 2020-ի մայիսին նախորդ տարվա մայիսի համեմատ նվազումը կազմել է 27 տոկոս:\nԾառայությունների ծավալը (առանց առեւտրի) նվազել է 19.4 տոկոսով։\nԱռեւտրի շրջանառությունը նվազել է 18.4 տոկոսով:\nԱրտաքին առեւտրաշրջանառության ծավալները 2020-ի մայիսին նախորդ տարվա նույն ժամանակահատվածի համեմատ նվազել է 17.3 տոկոսով. արտահանումը նվազել է 8.7 տոկոսով, իսկ ներմուծումը՝ 11.8 տոկոսով:\nԷլեկտրաէներգիայի արտադրությունը նվազել է 0.1 տոկոսով։\nԸնդհանուր առմամբ հունվար-մայիսին 2019-ի հունվար մայիսի համեմատ տնտեսական ակտիվության ցուցանիշը նվազել է 3.9 տոկոսով։  \n"
}