{
    "title": "Մենք, ի վերջո, հասնելու ենք էս չարիքի արմատախիլ արվելուն․ Սուրեն Սահակյան",
    "text": "«Քաղաքացու որոշում» ՍԴԿ-ի գործադիր մարմնի քարտուղար Սուրեն Սահակյանը Ֆեյսբուքյան իր էջում գրել է․ «Կարդացեք «Հանրային ծառայության» մասին ՀՀ օրենքի 28-րդ հոդվածը․ «Հանրային ծառայողը և բարձրաստիճան պաշտոնատար անձը պարտավոր են հարգել օրենքը և ենթարկվել օրենքին, հարգել հանրության բարոյական նորմերը, իր գործունեությամբ նպաստել իր զբաղեցրած պաշտոնի և իր ներկայացրած մարմնի նկատմամբ վստահության և հարգանքի ձևավորմանը, ամենուր և ցանկացած գործունեությամբ զբաղվելիս դրսևորել իր պաշտոնին վայել վարքագիծ, հարգալից վերաբերմունք ցուցաբերել բոլոր այն անձանց նկատմամբ, որոնց հետ շփվում է իր լիազորություններն իրականացնելիս»։\nՀիմա նայեք էս տեսանյութը։ Մենք այլ կերպ ենք պատկերացնում մեր ներկայացուցչական մարմնի անդամներին։ Դրա մասին հրապարակային ասել ենք ու դիմել տարբեր ատյանների։ Արձագանքները հետևյալն են․- ԱԺ նախագահը նույնիսկ չի բարեհաճել պաշտոնապես պատասխանել դիմումին- «Իմ քայլը» խմբակցության ղեկավար Լիլիթ Մակունցը պատասխանել ա, որ նպատակահարմար չեն գտնում էս հարցով էթիկայի հանձնաժողով ստեղծել- «Լուսավոր Հայաստան» խմբակցության ղեկավար Էդմոն Մարուքյանը պատասխանել ա, որ մինչև քաղաքական մեծամասնությունը չհամաձայնի, իրենց քայլ անելն անիմաստ ա (եթե «ԻՔ»-ն ա որոշելու, իրենց ընդդիմադիր հռչակելն ինչ իմաստ ուներ՝ անհասկանալի ա)- ՀՔԾ-ն ակնհայտ հատկանիշներով քրեական գործի հարուցումը մերժեց - Դատախազությունը մերժեց ընթացք տալ ՀՔԾ որոշման մեր բողոքարկմանը- Բարձրաստիճան պաշտոնատար անձանց էթիկայի հանձնաժողովը ապօրինաբար մերժեց էդ հարցի մասին եզրակացություն տալ։\nԱրդյո՞ք սրանով կարելի ա ասել, թե հարցը փակուղի ա մտել։ Իհարկե՝ ոչ։ Մենք, ի վերջո, հասնելու ենք էս չարիքի արմատախիլ արվելուն։ Հիմա ուղղակի արձանագրենք, թե ովքեր ու ոնց են ատամներով պահում հին քաղաքական համակարգի ամենաարատավոր ավանդույթները։»\n"
}