{
    "title": "Ոստիկանության պետի տեղակալը ներկայացրեց պարեկային ծառայության գործունեության նպատակը\r\n\r\n |armenpress.am|",
    "text": "armenpress.am: Պարեկային ծառայության գործունեության նպատակը առաջին հերթին հասարակական կարգի անվտանգության ապահովումն է, ճանապարհային անվտանգության ապահովումն է, հանսագործությունների կանխումը, նախականխումը, բացահայտումն է, ինչպես նաև հանցագործությունների և վարչական իրավախախտումների բացահայտումն է:\nԱյս մասին լրագրողների հետ զրույցում ասաց ՀՀ ոստիկանության պետի տեղակալ Արա Ֆիդանյանը:\n«Նախկինում ոստիկանությունը կատարում էր այդ բոլոր գործառույթները տարբեր ծառայությունների միջոցով, մասնավորապես` Ճանապարհային ոստիկանության, Պարեկապահակային ծառայության, նաև որոշակի առումով տեղամասային տեսուչների»,- ասաց Ֆիդանյանը:\nՈստիկանապետի տեղակալը նշեց, որ օպերատիվ կառավարման կենտրոն մեկ օրվա ընթացքում ստացվել է 354 ահազանգ, որոնք տարբեր իրավախախտումների և հանցագործությունների վերաբերյալ հաղորդումներ են եղել:\nՈստիկանության պարեկային ծառայությունը հուլիսի 7-ից սկսել է իր աշխատանքը: 700 վերապատրաստված պարեկային ծառայողներ առաջին անգամ դուրս են եկել Երևանի փողոցներ՝ հասարակական անվտանգությունն ապահովելու:\n"
}