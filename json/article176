{
    "title": "Ռուս խաղաղապահների տեղափոխող 20 ինքնաթիռ վայրէջք է կատարել Երևանում |armenpress.am|",
    "text": "armenpress.am: Ռուսաստանի օդատիեզերական ուժերի 18 Ил-76 և 2 Ан-124 «Руслан» ինքնաթիռները վայրէջք են կատարել Երևանում:\nԻնքնաթիռները տեղափոխել են 15-րդ խաղաղապահ բրիգադի զինծառայողների, ինչպես նաև տեխնիկա՝ Լեռնային Ղարաբաղի հակամարտության գոտում խաղաղապահ գործողության շրջանակներում: Այս մասին հայտնում է ՌԴ պաշտպանության նախարարության կայքը:  \nՌուսաստանի օդատիեզերական ուժերի կողմից Հայաստան է տեղափոխվել 58 միավոր զրահատրանսպորտ, ամենագնաց բեռնատար մեքենաներ, ավտոցիստեռներ և էքսկավատորներ, նյութատեխնիկական ապահովման այլ միջոցներ:\n"
}