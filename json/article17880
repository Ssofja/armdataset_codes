{
    "title": "Ստեփանավանում այրվել է մոտ մեկ տոննա անասնակեր",
    "text": "ՀՀ արտակարգ իրավիճակների նախարարության Լոռու մարզային ճգնաժամային կառավարման կենտրոնն օգոստոսի 16-ին, ժամը 17։40-ին ահազանգ է ստացել, որ Ստեփանավան բժշկական կենտրոնի մոտակայքում այրվում է խոտածածկ տարածք:\nԻնչպես տեղեկացնում է ՀՀ ԱԻՆ տեղեկատվության և հասարակայնության հետ կապերի վարչությունը, դեպքի վայր է մեկնել ԱԻՆ ՓԾ Լոռու մարզային փրկարարական վարչության հրշեջ-փրկարարական ջոկատից մեկ մարտական հաշվարկ։Պարզվել է, որ ցանկապատած տարածքում այրվում է անասնակեր։\nՀրդեհը մեկուսացվել է ժամը 17։52-ին, մարվել՝ 19։02-ին: Այրվել է մոտ մեկ տոննա կուտակած անասնակեր։\n"
}