{
    "title": "Առողջության համընդհանուր ապահովագրության համակարգը կարող է ներդրվել 2021 թվականից |lragir.am|",
    "text": "lragir.am: Առողջապահության նախարար Արսեն Թորոսյանն Ազգային ժողովում կառավարության հետ հարց ու պատասխանի ժամանակ հայտնեց, որ առողջության համընդհանուր ապահովագրության համակարգը կարող է ներդրվել 2021 թվականից: Պատասխանելով պատգամավոր Վարազդատ Կարապետյանի հարցին՝ Թորոսյանը նշեց, որ հայեցակարգը գրեթե պատրաստ է, կներկայացվի կառավարություն հաստատման, որից հետո կուղարկվի Ազգային ժողովի օրենսդրական կարգավորումների համար:\nԹորոսյանի խոսքով, նախատեսվում է սկզբնական փուլում ապահովագրական համակարգում ներառել 1.9 միլիոն մարդու՝ բնակչության 65-70%-ին, ապա աստիճանաբար ընդլայնել համակարգում ընդգրկելով նոր խմբերի:\n"
}