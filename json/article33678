{
    "title": "ԵՄ պատժամիջոցների չեղարկումը հնարավոր կլինի, երբ Բելառուսի իշխանությունները դադարեցնեն բոլոր բռնաճնշումները, ասել է Բորելը |azatutyun.am|",
    "text": "azatutyun.am: Եվրամիությունը կոչ է արել Ալեքսանդր Լուկաշենկոյին՝ սկսել համապարփակ ազգային երկխոսություն և ազատ արձակել ավելի քան 600 քաղբանտարկյալների:\nԵվրոպական դիվանագիտության ղեկավար ժոզեպ Բորելն իր հայտարարության մեջ ասել է. - «ԵՄ պատժամիջոցների չեղարկումը հնարավոր կլինի միայն այն ժամանակ, երբ Բելառուսի իշխանությունները լիովին հավատարիմ մնան ժողովրդավարության և օրենքի գերակայության սկզբունքներին, հարգեն մարդու իրավունքներն ու պարտավորությունները և դադարեցնեն բոլոր բռնաճնշումները»:\nԲորելի խոսքով՝ «ընտրություններից հետո մեկ տարվա ընթացքում Լուկաշենկոն հաշվեհարդար տեսավ իր հակառակորդների հետ՝ հետևողականորեն խորացնելով բելառուս ժողովրդի միջև անջրպետը, և քաղաքացիական հասարակության պահանջը՝ ազատ ժողովրդավարական ընտրությունների վերաբերյալ մնում է անպատասխան»:\nՄեկ տարի է անցել Բելառուսի նախագահ Ալքսանդր Լուկաշենկոյի վերընտրվելուց հետո: Ընդդիմությունն այդ ընտրությունների արդյուները կեղծված է համարում:\nԵվրամիությունը սպառնում է նոր միջոցներ կիրառել՝ Բելառուսի ավտորիտար առաջնորդ Լուկաշենկոյի դեմ: «ԵՄ-ն պատրաստ է քննարկել հետագա միջոցառումները՝ հաշվի առնելով ռեժիմի կողմից միջազգային պարտավորությունների բացահայտ անտեսումը», - օգոստոսի 8 -ին ասել է ԵՄ արտաքին հարաբերությունների և անվտանգության հարցերով բարձրագույն ներկայացուցիչը։\n"
}