{
    "title": "ԱԱԾ տնօրենի և ոստիկանապետի նշանակման օրերը չեն փոխվել. վարչապետի խոսնակ |factor.am|",
    "text": "factor.am: Ազգային անվտանգության ծառայության տնօրենի և Ոստիկանապետի նշանակման օրերը չեն փոխվել: Այս մասին ասաց ՀՀ վարչապետի մամուլի խոսնակ Մանե Գևորգյանը: Մարտի 19-ին, լրանում է ԱԱԾ տնօրենի պաշտոնակատարի և ոստիկանապետի պաշտոնակատարի օրենքով սահմանված ղեկավարման վեցամսյա վերջնաժամկետը:\nՆրանք նշանակվել էին 2019 թվականի սեպտեմբերի 19-ին: Մանե Գևորգյանն ասաց, որ կառավարությունն աշխատում է բնականոն և նշանակումները կլինեն: Վարչապետի խոսնակը չմանրամասնեց՝ արդյո՞ք ԱԱԾ տնօրեն է նշանակվելու Էդուարդ Մարտիրոսյանը, իսկ ոստիկանապետ՝ Արման Սարգսյանը:\nՆրանք այս պահին ժամանակավորապես կատարում են ԱԱԾ տնօրենի և ոստիկանապետի պաշտոնակատարի պարտականությունները:\n"
}