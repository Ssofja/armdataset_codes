{
    "title": "Վրաստանում մեկնարկեցին խորհրդարանական ընտրությունները |aliq.ge|",
    "text": "aliq.ge: Այսօր Վրաստանում խորհրդարանական ընտրություններ են: Վրաստանի Կենտրոնական ընտրական հանձնաժողովի տվյալներով երկրի տարածքում հոկտեմբերի 31-ին բացվում է 3657 ընտրատեղամաս: Կարանտինային գոտում կամ ինքնամեկուսացման մեջ գտնվող ընտրողների համար ստեղծվել են 127 հատուկ հանձնաժողովներ:\nԸնտրատեղամասերում ընտրություններին մասնակցել հնարավոր է առավոտյան ժամը 08:00-ից մինչև երեկոյան ժամը 20:00-ն:\n2020 թվականի սեպտեմբերի 9-ի տվյալներով՝ Վրաստանում ընտրողների ընդհանուր քանակը կազմում է 3 511 338:\nԽորհրդարանական ընտրությունները կանցկացվեն խառը 120/30 ընտրական համակարգով: Ընտրողները կստանան երկու քվեաթերթիկ, որոնցից մեկում նրանք պետք է նշեն իրենց նախընտրած մեծամասնական թեկնածուին, իսկ մյուսում՝ կուսակցությանը:\n"
}