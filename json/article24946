{
    "title": "Արսեն Թորոսյանն ու ՔՈԱՖ հիմնադրամի ներկայացուցիչները կարևորել են դպրոցներում առողջ ապրելակերպի ծրագրի ներդրումը",
    "text": "Առողջապահության նախարար Արսեն Թորոսյանը հանդիպել է ՔՈԱՖ (Children of Armenia Fund) հիմնադրամի ներկայացուցիչներին:\nԻնչպես հայտնեցին ՀՀ առողջապահության նախարարությունից, հանդիպման ընթացքում անդրադարձ է կատարվել հետագա համագործակցության ուղիներին: Քննարկվել է Նյու Յորքի համալսարանի ատամնաբուժական քոլեջի արտագնա ծրագիրը Հայաստանում զարգացնելու հեռանկարները: Նախկինում համալսարանի ուսանողները դասախոսների ղեկավարությամբ Լոռու մարզի գյուղերում՝ ՔՈԱՖ-ի միջոցներով նորոգված կլինիկաներում ապահովել են պատշաճ ատամնաբուժական խնամք:Խոսելով այլ թեմաներից` հիմնադրամի ներկայացուցիչները հատուկ ուշադրություն են հրավիրել մարդու պապիլոմավիրուսի (ՄՊՎ) պատվաստումների շուրջ հանրային իրազեկման աշխատանքների իրականացմանը: Նրանք նշել են, որ ՔՈԱՖ-ի կողմից կազմակերպած քարոզարշավի արդյունքում` պատվաստումների նկատմամբ դրական մեծ արձագանք է ստացվել ծնողների կողմից:Երկուստեք կարևորվել է դպրոցներում առողջ ապրելակերպի, այդ թվում առողջ սնունդ մատուցելու ծրագրի ներդրումը:Նախարար Արսեն Թորոսյանը ողջունել է հիմնադրամի կատարած աշխատանքները և նշել, որ նախարարությունը պատրաստ է աջակցել շարունակական ծրագրերին:\n"
}