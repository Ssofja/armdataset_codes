{
    "title": "Դեռեւս երկու շաբաթ առաջ ադրբեջանցիները Շուռնուխ համայնքից առեւանգել են 13 կով․ Շուռնուխի գյուղապետ |ArmLur.am|",
    "text": "ArmLur.am։ Դեռեւս երկու շաբաթ առաջ ադրբեջանցիները Սյունքի մարզի սահմանամերձ Շուռնուխ համայնքից  առեւանգել են 13 կով: Այս մասին հայտնել է Շուռնուխի գյուղապետ Հակոբ Արշակյանը:\nՆրա խոսքով անասունների հետքերով ֆերմերի որդին ռուս խաղաղապահների հետ գնացել է ադրբեջանական Սեյթազ գյուղը, որտեղ նրանց հայտնել են, որ անասուններին հետ կվերադարձնեն, բայց  մինչ օրս չեն վերադարձրել։\nՀիշեցնենք, որ այս մասին ավելի վաղ  ֆեյսբուքյան իր էջում  հայտնել էր ԱԺ «Բարգավաճ Հայաստան» խմբակցության պատգամավոր Նաիրա Զոհրաբյանը։\n"
}