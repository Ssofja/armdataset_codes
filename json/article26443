{
    "title": "Թբիլիսիում ցուցարարները խորհրդարանի մուտքերի մոտ վրաններ են տեղադրել |aysor.am|",
    "text": "aysor.am։ Հակակառավարական հանրահավաքի մի քանի տասնյակ մասնակիցներ, որոնց նախօրեին ցրել են հատուկ ջոկատայինները, Վրաստանի խորհրդարանի շենքի մոտ վրաններ են տեղադրել գիշերելու համար:\nԻնչպես հայտնել են ցուցարարները՝ իրենք 10 վրան են տեղադրել և գիշերել դրանցում:\n«Մենք շարունակելու ենք ակցիաններն անդադար ռեժիմով, մինչև «Վրացական երազանքը» հրաժարական չտա: Ռուսթավելիի պողոտան վերածվելու է վրանային քաղաքի», - լրագրողներին հայտնել է ցուցարար Դավիթ Մախարաձեն:\nԲողոքի ցույցի մասնակիցները մտադիր են նաև հանրահավաք անցկացնել Թբիլիսիի քաղաքական դատարանի շենքի մոտ, որտեղ ավելի ուշ կայանալու է ձերբակալված ցուցարարների դատական նիստը:\n"
}