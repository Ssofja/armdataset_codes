{
    "title": "Բեյրութի ցուցարարները «գրավում են» Լիբանանի արտաքին գործերի նախարարությունը",
    "text": "Բեյրութում ցուցարարների մի խումբ լիբանանյան բանակի պաշտոնաթող սպաների գլխավորությամբ ներխուժել է  Բեյրութի կենտրոնում գտնվող արտաքին գործերի նախարարության շենք և այն հայտարարել «հեղափոխության շտաբ»: Այս մասին հայտնում է aljazeera.com-ը։\nՑուցարարները նաև այրել են Նախագահ Միշել Աունի դիմանկարը:\n«Մենք մնում ենք այստեղ: Մենք կոչ ենք անում լիբանանյան ժողովրդին գրավել բոլոր նախարարությունների շենքերը»,-բարձրախոսով հայտարարել է ցուցարարներից մեկը:\nԼիբանանի Կարմիր խաչը հայտնում է, որ առնվազն 32 ցուցարար տեղափոխվել է մոտակա հիվանդանոցներ: Ավելի քան 110 հոգի բուժօգնություն է ստանում դեպքի վայրում` Նահատակաց հրապարակում:\nՑուցարարների մի խումբ էլ գրավել է Բեյրութի կենտրոնում գտնվող Էկոնոմիկայի նախարարության աշխատասենյակները՝ այնտեղից դուրս նետելով փաստաթղթեր և նախագահ Միշել Աունի նկարը։\n"
}