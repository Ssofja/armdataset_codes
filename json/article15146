{
    "title": "Կարանտինի երկարաձգումը արդարացված է. Գայանե Սահակյան |1lurer.am|",
    "text": "1lurer.am: Համաճարակային իրավիճակը ինչպես ամբողջ աշխարհում, այնպես էլ Հայաստանում շարունակում է լարված մնալ: Այդ պատճառով ամանորյա տոներին շատ երկրներում խստացվեցին հակահամաճարակային միջոցառումները:\nԸստ ՀՀ առողջապահության նախարարության հիվանդությունների վերահսկման և կանխարգելման ազգային կենտրոնի գլխավոր տնօրենի տեղակալ, իմունականխարգելման  ազգային ծրագրի ղեկավար Գայանե Սահակյանի՝ գիտնականները չեն բացառում կորոնավիրուսի համավարակի երրորդ ալիքը:\nՀայաստանում ամանորյա տոներին նկատվել է համաճարակային իրավիճակի  կայունացում: Համեմատելով վարակի վերարտադրման նախորդ 14 օրվա 0,84 ցուցանիշը՝ դրան նախորդող օրերի 1,43 ցուցանիշի հետ՝ նվազումն ակնհայտ է՝ ասում է Գայանե Սահակյանը:\nԸստ մասնագետի՝ թեստավորման թվի նվազում  չկա, պարզապես նվազել է դրական թեստերի տեսակարար կշիռը:\nՍակայն հաշվի առնելով տոնական օրերի շփումների ակտիվությունը և դպրոցների վերաբացումը՝ հնարավոր է վարակի աշխուժացում: Այնպես որ, կարանտինի երկարաձգումը արդարացված է:\n"
}