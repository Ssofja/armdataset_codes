{
    "title": "Վրաստանի ՆԳ նախարարը հանդիպել է Ադրբեջանի դեսպանի հետ |aliq.ge|",
    "text": "aliq.ge: Վրաստանի ներքին գործերի նախարար Վախթանգ Գոմելաուրին հանդիպել է Վրաստանում Ադրբեջանի Հանրապետության դեսպան Դուրսուն Հասանովի հետ:\nԴեսպանը Վախթանգ Գոմելաուրիին փոխանցել է ադրբեջանցի գործընկերոջ պաշտոնական շնորհավորական ուղերձը՝ Վրաստանի ՆԳ նախարարի պաշտոնում նշանակելու կապակցությամբ:\nԸստ ՆԳՆ-ի՝ Վախթանգ Գոմելաուրին կարևորել է Վրաստանի և Ադրբեջանի միջև բարեկամական հարաբերությունները: Կողմերը քննարկել են երկու երկրների ներքին գործերի նախարարությունների միջև սերտ փոխգործակցությունը տարածաշրջանային անվտանգության ոլորտում, ինչպես նաև միջազգային կազմակերպված հանցավորության դեմ պայքարում և քննարկել են հետագա հարաբերությունների հեռանկարները:\nՎախթանգ Գոմելաուրին շնորհակալություն է հայտնել դեսպանին շնորհավորանքի համար և պատրաստակամություն հայտնել առաջիկայում այց նախատեսել:\n"
}