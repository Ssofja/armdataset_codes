{
    "title": "ԵԱՀԿ-ն Դոնբասում հրադադարի ռեժիմի խախտումների տասնապատիկ աճ է արձանագրել |tert.am|",
    "text": "tert.am: Լուգանսկի մարզում հրադադարի ռեժիմի խախտումների թիվն աճել է ավելի քան տասն անգամ: Ինչպես փոխանցում է «ՌԻԱ Նովոստի»-ն, այս մասին ասվում է ԵԱՀԿ Հատուկ մոնիթորինգային առաքելության հաշվետվության մեջ:«Լուգանսկի մարզում առաքելությունը հրադադարի ռեժիմի խախտման 427 դեպք է արձանագրել, այդ թվում՝ 58 պայթյուն: Նախորդ հաշվետու ժամանակահատվածի ընթացքում արձանագրվել է 31 խախտում»,- ասվում է հաշվետվության մեջ:Առաքելության տվյալներով՝ հրադադարի ռեժիմի խախտումների մեծամասնությունը գրանցվել է Դոնբասի՝ ուկրաինացի ուժայինների մասնակի վերահսկողության տակ գտնվող բնակավայրի մոտակայքում, որտեղ ռազմատեխնիկա և զորքեր են տեղակայված:Լուգանսկի ազգային ինքնահռչակ հանրապետության ազգային ոստիկանության ներկայացուցիչն ավելի վաղ հայտնել էր, որ Կիևը հրետանի է կիրառել ազգային ոստիկանության դիրքերը գրոհելիս:Հիշեցնենք, որ այսօր ավելի վաղ հաղորդվում էր, որ Դոնբասում վերջին օրվա ընթացքում 10 անգամ խախտվել է հրադադարի ռեժիմը, մահացել է Ուկրաինայի զինված ուժերի զինծառայող` անհայտ պակթուցիկ նյութի պայթելու հետևանքով: \n"
}