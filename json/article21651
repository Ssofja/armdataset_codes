{
    "title": "ՌԴ-ում ՀՀ դեսպանը և ՌԴ ԱԳ նախարարի տեղակալն ընդգծել են ԼՂ հակամարտության գոտի ապօրինի զինված խմբավորումների զինյալներ տեղափոխելու անընդունելիությունը",
    "text": "Հոկտեմբերի 23-ին տեղի է ունեցել  Ռուսաստանի Դաշնությունում Հայաստանի Հանրապետության Արտակարգ և Լիազոր դեսպան Վարդան Տողանյանի հանդիպումը Ռուսաստանի արտաքին գործերի նախարարի տեղակալ Օլեգ Սիրոմոլոտովի հետ։ Այս մասին հայտնում է ՌԴ արտաքին գերատեսչության մամուլի ծառայությունը։\nԿողմերը մտքեր են փոխանակել Լեռնային Ղարաբաղի հակամարտության գոտում իրավիճակի շարունակվող սրացման շուրջ:\nԸնդգծվել է Մերձավոր Արևելքի և Հյուսիսային Աֆրիկայի մի շարք երկրներից տարածաշրջան ապօրինի  զինված խմբավորումների զինյալներ տեղափոխելու անընդունելիությունը և այնտեղից նրանց անհապաղ դուրս բերելու անհրաժեշտությունը:\nԹարգմանությունը՝ Վաղինակ Ասատրյանի\n"
}