{
    "title": "Թուրքիան կալանավորված լրագրողների թվով համաշխարհային ռեկորդ է սահմանել |tert.am|",
    "text": "tert.am: Մամուլի միջազգային ինստիտուտը զեկույց է հրապարակել, որում նշվում է, որ Թուրքիայում այսօր կալանավորված է 120 լրագրող, ինչը վատագույն ցուցանիշն է աշխարհում: Այս մասին տեղեկացնում է diken.com.tr կայքը:\nԹուրքիայում 2016 թվականի հուլիսի 15-ին տեղի ունեցած ռազմական հեղաշրջման փորձից հետո շուրջ 150 000 գիտնական, դատավոր և պետական աշխատող է ազատվել աշխատանքից՝ կասկածվելով հեղաշրջման փորձի հետ կապ ունենալու համար:\nԱմբողջ աշխարհում լրատվամիջոցներն ուսումնասիրող Մամուլի միջազգային ինստիտուտի զեկույցում նշված է նաև, որ Թուրքիայում կալանքի տակ պահվող լրագրողների նկատմամբ ծանր մեղադրանքներ են առաջադրված:\nԱրտակարգ դրությունից հետո կալանավորված լրագրողների թիվը 160-ից նվազել է 120-ի, բայց նույնիսկ այս ցուցանիշով Թուրքիան շարունակում է աշխարհում առաջինը լինել:\n"
}