{
    "title": "Ոստիկանությունը հայտարարում է նոր ստեղծվող Պարեկային ծառայության տարբերանշանի մրցույթ",
    "text": "Ոստիկանությունը հայտարարում է նոր ստեղծվող Պարեկային ծառայության տարբերանշանի /լոգոյի/ մրցույթ։\nՏարբերանշանն արտացոլված է լինելու պարեկային ծառայողների համազգեստի ու պարեկային ավտոմոբիլների վրա և պետք է խորհրդանշի Պարեկային ծառայության գործունեության բնույթը և արտահայտի գործառույթների հավաքական ամբողջության էությունը։\nՊարեկային ծառայության հիմնական գործառույթներն են հանդիսանալու՝\n▪ հասարակական կարգի և հասարակական անվտանգության ապահովումը,▪ ճանապարհային երթևեկության անվտանգության ապահովումը,▪ քաղաքացիներին անհետաձգելի օգնության և հոգեբանական աջակցության ցուցաբերումը։Մրցույթին կարող են մասնակցել ինչպես կազմակերպություններ, այնպես էլ՝ անհատ քաղաքացիներ։ Հաղթողը կպարգևատրվի Ոստիկանության ղեկավարության կողմից։\nՀայտերն ընդունվում են մինչև ս/թ․ օգոստոսի 21-ը։\nՈստիկանությունը Պարեկային ծառայության տարբերանշանի /լոգոյի/ էսքիզները խնդրում է ուղարկել [email protected] Էլեկտրոնային փոստին։\nՄանրամասների համար կարելի է զանգահարել +37410-59-69-61 հեռախոսահամարով։\n"
}