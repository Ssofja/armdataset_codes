{
    "title": "Իրանում շարունակվում են ԱԹՍ-ների ներգրավմամբ զորավարժությունները |1lurer.am|",
    "text": "1lurer.am: Իրանական լրատվամիջոցները հրապարակել են նորագույն ԱԹՍ-ների կիրառմամբ լայնամասշտաբ զորավարժությունների մասին պատմող հերթական տեսանյութը: Մասնավորապես, Իրանի բանակի հակաօդային պաշտպանության ուժերի հրամանատարի տեղակալ, բրիգադի գեներալ Ալիռեզա Էլհամին հայտարարել է «Քարար» անօդաչու թռչող սարքի հաջող փորձարկման մասին: Իրանցի զինվորականը պնդել է, թե «Քարար» անօդաչու թռչող սարքի առանձնահատկություններից են թիրախների ճշգրիտ նույնականացումը և օդ-օդ տեսակի հրթիռներով զինվելու հնարավորությունը:\nԸստ Էլհամիի՝ իրանական արդիականացված որոշ ԱԹՍ-ների թռիչքի հեռահարությունը հասցվել է ավելի քան 2000 կիլոմետրի, իսկ հետախուզական տեսախցիկների նոր տեխնոլոգիաները հնարավորություն են տալիս բարելավելու թռիչքի ուղղության ճշգրտությունն ու մարտական թիրախների տեղորոշումը:\n"
}