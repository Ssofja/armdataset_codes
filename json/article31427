{
    "title": "Շիրակի մարզում  ակտիվորեն գործում են համայնքային օպերատիվ շտաբները |armenpress.am|",
    "text": "armenpress.am:  Շիրակի մարզի համայնքներում ստեղծվել և ակտիվորեն գործում են համայնքային օպերատիվ շտաբներ:\nԱյս մասին տեղեկացրեց Շիրակի մարզպետ Տիգրան Պետրոսյանը՝ տեղեկացնելով, որ  համայնքային շտաբները մարզային շտաբի հետ պահպանում են մշտական օպերատիվ կապ։Համայնքային շտաբների կողմից մշտապես իրականացվում է ազգաբնակչության անձնական հիգիենայի պահպանման և ինքնամեկուսացման պայմանների վերաբերյալ անհրաժեշտ տեղեկությունների տրամադրում, կատարվում են հանրային նշանակության վայրերի, բազմաբնակարան շենքերի մուտքերի և հասարակական տրանսպորտի ախտահանման աշխատանքներ։Շիրակի մարզում  մանակապարտեզներում և դպրոցներում առկա սնունդը բաշխվում է տվյալ կրթական հաստատության սոցիալապես անապահով ու բազմազավակ ընտանիքներին:\nՄիևնույն ժամանակ, ինչպես պետական, այնպես էլ տարբեր ծրագրերի կողմից մեծ ծավալի մթերքի պահեստավորման խնդիրը լուծելու նպատակով, Շիրակի մարզում  արդեն հաստատաված է պարենային և ոչ պարենային ապրանքների պահեստավորման կենտրոն, որը գործելու է Գյումրու թիվ 30 դպրոցում: \n"
}