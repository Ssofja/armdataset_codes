{
    "title": "Ուկրաինայի Անվտանգության ծառայությունը ռուսական նավթակիր նավ է ձերբակալել |azatutyun.am|",
    "text": "azatutyun.am։ Ուկրաինայի Անվտանգության ծառայությունը ռուսական նավթակիր նավ է ձերբակալել, որը Կերչի նեղուցում էր հայտնվել անցյալ տարի նոյեմբերին ռուսաստանյան սահմանապահների կողմից ուկրաինական երեք ռազմավանավերի կալանման ժամանակ: Այս մասին ասվում է գերատեսչության ֆեյսբուքյան էջում տեղադրված պաշտոնական հաղորդագրությունում:NEYMA նավթակիրը, ըստ պաշտոնական աղբյուրի, փորձել է մուտք գործել Իզմայիլի նավահանգիստ NIKA SPIRIT անվամբ: Ուկրաինայի Ազգային անվտանգության ծառայության և Ռազմական դատախազության տվյալներով՝ տանկերն անվանափոխել են «ապօրինի, ագրեսիվ գործողություններին մասնակցությունը թաքցնելու նպատակով»: Նավթակիրը հնարավոր է եղել բացահայտել միջազգային տեղեկատվական համակարգի օգնությամբ:Ուկրաինական պաշտոնական մարմինները նավը կալանելու միջնորդություն են նախապատրաստում:\n"
}