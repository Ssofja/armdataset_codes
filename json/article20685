{
    "title": "Առաջին կիսամյակում ՀՀ քննչական կոմիտեն քննել է ընտանեկան բռնության վերաբերյալ 395 քրեական գործ",
    "text": "ՀՀ քննչական կոմիտեի վարույթում 2020թ. առաջին կիսամյակի ընթացքում քննվել է ընտանեկան բռնության վերաբերյալ 395 քրեական գործ, նախապատրաստվել է 211 նյութ:\nԻնչպես տեղեկացրին ՀՀ քննչական կոմիտեի տեղեկատվության և հասարակայնության հետ կապերի բաժնից, հաշվետու ժամանակահատվածում 395 քրեական գործից՝\n6-ը հարուցվել է ՀՀ քրեական օրենսգրքի 104-րդ հոդվածով (սպանությունը),\n2-ը` 109-րդ հոդվածով (անզգուշությամբ մահ պատճառելը),\n6-ը` 110-րդ հոդվածով (ինքնասպանության հասցնելը),\n16-ը` 112-րդ հոդվածով (դիտավորությամբ առողջությանը ծանր վնաս պատճառելը),\n5-ը` 113-րդ հոդվածով (դիտավորությամբ առողջությանը միջին ծանրության վնաս պատճառելը),\n21-ը` 117-րդ հոդվածով (դիտավորությամբ առողջությանը թեթև վնաս պատճառելը),\n209-ը` 118-րդ հոդվածով (ծեծը),\n4-ը` 119-րդ հոդվածով (ֆիզիկական ուժեղ ցավ կամ հոգեկան ուժեղ տառապանք պատճառելը),\n1-ը` 120-րդ հոդվածով (անզգուշությամբ առողջությանը ծանր վնաս պատճառելը),\n2-ը` 131-րդ հոդվածով (մարդուն առևանգելը),\n2-ը` 133-րդ հոդվածով (ազատությունից ապօրինի զրկելը),\n45-ը՝ 137-րդ հոդվածով (սպանության կամ առողջությանը ծանր վնաս պատճառելու, կամ գույք ոչնչացնելու սպառնալիքը),\n2-ը՝ 138-րդ հոդվածով (բռնաբարությունը),\n4-ը` 139-րդ հոդվածով (սեքսուալ բնույթի բռնի գործողությունները),\n1-ը՝ 140-րդ հոդվածով (սեռական հարաբերության կամ սեքսուալ բնույթի գործողություններին հարկադրելը),\n8-ը` 141-րդ հոդվածով (սեռական հարաբերությունը 16 տարին չլրացած անձի հետ կամ սեքսուալ բնույթի գործողություններ կատարելը 16 տարին չլրացած անձի հետ),\n4-ը` 142-րդ հոդվածով (անառակաբարո գործողությունները),\n2-ը` 144-րդ հոդվածով՝ (անձնական կամ ընտանեկան կյանքի մասին տեղեկություններ ապօրինի հավաքելը, պահելը, օգտագործելը կամ տարածելը),\n1-ը` 167-րդ հոդվածով (ծնողներից կամ այն անձանցից, որոնց վրա դրված է երեխայի դաստիարակության և խնամքի պարտականությունը երեխային ապօրինի բաժանելը կամ երեխային փոխելը),\n8-ը` 167.1-րդ հոդվածով (ծնողի կամ այլ մերձավոր ազգականի և երեխայի միջև տեսակցության իրականացմանը խոչընդոտելը),\n4-ը՝ 168-րդ հոդվածով (խնամքը ստանձնելու նպատակով երեխայի առքը կամ ստանձնողի խնամքին հանձնելու նպատակով երեխայի վաճառքը),\n5-ը` 169.1-րդ հոդվածով (քաղաքացիական կացության ակտերի գրանցման մարմիններին սուտ տեղեկություններ հաղորդելը),\n2-ը՝ 170-րդ հոդվածով (երեխային դաստիարակելու պարտականությունը չկատարելը կամ ոչ պատշաճ կատարելը),\n8-ը` 173-րդ հոդվածով (ծնողի կողմից երեխային պահելուց չարամտորեն խուսափելը),\n3-ը` ՀՀ քրեական օրենսգրքի 185-րդ հոդվածով (գույքը դիտավորությամբ ոչնչացնելը կամ վնասելը),\n1-ը՝  186-րդ հոդվածով (գույքն անզգուշությամբ ոչնչացնելը կամ վնասելը),\n9-ը` 353.1-րդ հոդվածով (անհետաձգելի միջամտության որոշումը կամ պաշտպանական որոշումը դիտավորությամբ չկատարելը), իսկ 14-ը` ՀՀ քրեական օրենսգրքի այլ հոդվածներով:\nՎերոհիշյալ քրեական գործերով մեղադրյալի դատավարական կարգավիճակ է ունեցել 196 անձ, որոնցից 1-ը եղել է 14-18 տարեկան, 66-ը՝ 18-35 տարեկան, 129-ը՝ 35 տարեկանից բարձր:\nՀանցագործություններից 6-ը կատարվել են մոր, 26-ը՝ հոր, 1-ը` խորթ հոր, 12-ը՝ եղբոր/քրոջ, 1-ը՝ տատի/պապի, 21-ը` զավակի (այդ թվում՝ որդեգրված), 6-ը՝ ամուսիններից կնոջ, 115-ը՝ ամուսիններից տղամարդու, 1-ը՝ թոռան, 3-ը՝ ամուսնու ծնողների, 6-ը՝ հարսի/փեսայի կողմից:\nՎարույթում քննված գործերով  333  ճանաչվել է տուժող, որոնցից 37-ը՝ մինչև 12 տարեկան, 9-ը՝ 12-14 տարեկան, 11-ը՝ 14-16 տարեկան, 3-ը՝ 16-18 տարեկան, 124-ը՝ 18-35 տարեկան, 149-ը՝ 35 տարեկանից բարձր:\n395 քրեական գործից 208-ն ավարտվել է  հաշվետու ժամանակահատվածում, 62 քրեական գործ, մեղադրական եզրակացությամբ, ուղարկվել է դատարան:\n143 քրեական գործի վարույթ կարճվել է, որից 51-ը` արդարացման, 92-ը` ոչ արդարացման հիմքով:\n11 քրեական գործի վարույթ կասեցվել է, որից 7-ը` որպես մեղադրյալ ներգրավված անձի հետախուզման մեջ գտնվելու հիմքով, 4-ը՝ այլ հիմքերով:\n2020թ.առաջին կիսամյակից փոխանցված գործերի հետ միասին անավարտ է մնացել 141 քրեական գործ:\n"
}