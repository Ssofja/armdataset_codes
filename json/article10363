{
    "title": "Պետբյուջեից 5.135 մլրդ դրամ կտրամադրվի Հոգեկան առողջության պահպանման ազգային կենտրոնի վերակառուցման համար",
    "text": "Հոգեկան առողջության պահպանման ազգային կենտրոնի վերակառուցման նպատակով պետական բյուջեից կհատկացվի 5.135 մլրդ ՀՀ դրամ: Այս մասին Ֆեյսբուքի իր էջում տեղեկացրել է ՀՀ առողջապահության փոխնախարար Գևորգ Սիմոնյանը:\nԿկառուցվի նոր մասնաշենք, կցակառույցների շնորհիվ կընդլայնվեն գործող մասնաշենքերը: Գործող մասնաշենքերը կհիմնանորոգվեն, կբարեկարգվի կենտրոնի ամբողջ տարածքը:\nԿբացվի մանկական բաժանմունք: Կենտրոնը կունենա 425 ստացիոնար և 9-ը անհետաձգելի բուժօգնության մահճակալ:\nԱրդյունքում` ծառայությունների մակարդակը կհամապատասխանի միջազգային չափորոշիչներին։\n"
}