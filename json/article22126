{
    "title": "Սեւանա լճի մակարդակը ապրիլի վերջերի համեմատ բարձրացել է 18 սանտիմետրով |armenpress.am|",
    "text": "armenpress.am: Այս տարվա ապրիլի 26-ից մինչեւ հունիսի 7-ն ընկած ժամանակահատվածում Սեւանա լճի մակարդակը բարձրացել է 18 սանտիմետրով։\nԻնչպես տեղեկացրին ՀՀ ԱԻՆ  «Հայհիդրոմետ»  ծառայությունից,  2021 թվականի հունիսի 7-ի դրությամբ Սեւանա լիճը ծովի մակերեւույթից գտնվել է 1 900 մետր 91 սանտիմետր բարձրության վրա, ինչը 11 սանտիմետրով բարձր է  նախորդ տարվա նույն օրվա եւ 18 սանտիմետրով՝ այս տարվա ապրիլի 26-ին գրանցված նիշի համեմատ։\nՆույն աղբյուրի տվյալներով՝ 2021 թվականի հունվարից հունիս ընկած ժամանակահատվածում Արփա-Սեւան թունելային ջրատարով Սեւանա լիճ է հոսել 114 մլն 450 հազար խորանարդ մետր ջուր, իսկ հունիսի 7-ի դրությամբ Սեւանա լճից ոռոգման նպատակներով բաց թողնված ջրի ծավալը կազմել է 21 մլն 590 հազար խորանարդ մետր ջուր։\n"
}