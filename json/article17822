{
    "title": "ԲՀԿ-ն դեմ կքվեարկի Բարձրագույն կրթության և գիտության մասին օրենքի նախագծին |armenpress.am|",
    "text": "armenpress.am: Ազգային ժողովի «Բարգավաճ Հայաստան» խմբակցությունը դեմ կքվեարկի «Բարձրագույն կրթության և գիտության մասին» և 22 այլ օրենքներում լրացումներ և փոփոխություններ նախատեսող օրինագծերի փաթեթին: Այս մասին խորհրդարանի փետրվարի 10-ի նիստի ընթացքում ասաց խմբակցության անդամ Նաիրա Զոհրաբյանը:\n«Օրենքի նախագծով՝ բուհերի կառավարման խորհուրդը կազմված է լինելու 9 անդամից, որոնցից հինգին նշանակում է կառավարությունը, լիազոր մարմինը: Ուզում եք, որ մենք հավատանք, որ հինգ անդամները լինելու են անաչառ և ռեկտորի ընտրության ժամանակ չեն կատարելու քաղաքական պատվեր»,- ասաց Զոհրաբյանը:\nՆաիրա Զոհրաբյանը նշեց, որ «Բարգավաճ Հայաստան»-ը դեմ է քվեարկելու օրինագծերի փաթեթին:\n"
}