{
    "title": "Փոփոխվել է սննդային հավելումների փորձաքննության մեթոդների ցանկը |hetq.am|",
    "text": "hetq.am: Եվրասիական տնտեսական հանձնաժողովը հաստատել է «Սննդային հավելումների, բուրավետիչների և տեխնոլոգիական օժանդակ միջոցների անվտանգությանը ներկայացվող պահանջներ»-ի վերաբերյալ ՄՄ ՏԿ 029/2012 փորձաքննության մեթոդների ցանկը, որոնք անհրաժեշտ են կանոնակարգի լիարժեք կիրառման և դրանով կարգավորվող ապրանքների համապատասխանության գնահատման համար։\nՍննդային հավելումները տեխնոլոգիական նպատակներով սննդամթերքին ավելացված նյութեր են դրանց արտադրության, փաթեթավորման, փոխադրման կամ պահեստավորման փուլերում ցանկալի «հատկություններ» տալու նպատակով.\noրինակ` որոշակի բույր (բուրավետիչներ), գույն (ներկանյութեր), համ տալու կամ պահպանման երկար ժամկետ ապահովելու (կոնսերվանտներ) համար։\nՄասնավորապես, ստանդարտների ցանկը լրացվել է հավաստագրված չափման ընթացակարգով՝ չափումների կատարման 6028-2018 մեթոդիկայով (ՉԿՄ), այն է՝ «ծծմբաթթվի (SO2) զանգվածային կոնցենտրացիայի որոշում ժելատինում»։\nԲացի այդ, փոփոխվել են տեխնիկական կանոնակարգի ստանդատների ցանկում արդեն իսկ ներառված երկու չափման մեթոդիկաների կիրառման ժամկետները։ Օրինակ, ՉԿՄ 806-98-ը, որով սննդային արտադրանքներում որոշվում է սորբինաթթվի և բենզոաթթվի կոնցենտրացիան՝ բարձրորակ հեղուկ քրոմատոգրաֆիայի միջոցով։ Կամ ՉԿՄ 3239-2009-ը, որով որոշվում է Բ-կարոտինը մասնագիտացված պարենային ապրանքների մեջ:\nՎերընշված մեթոդիկաները կկիրառվեն մինչև համապատասխան միջպետական ստանդարտները կներառվեն սննդային հավելումների վերաբերյալ ՄՄ ՏԿ 029/2012 տեխնիկական կանոնակարգի փորձաքննության ստանդարտների ցանկում։\n"
}