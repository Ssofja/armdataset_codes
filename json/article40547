{
    "title": "Վարակված արցախցու համագուղացիներն ինքնամեկուսացվել են\r\n |pastinfo.am|",
    "text": "pastinfo.am: Արցախի Հանրապետությունը կորոնավիրուսով վարակված քաղաքացու համագյուղացիների համար սահմանել է ինքնամեկուսացման ռեժիմ։ Այս մասին այսօր հրավիրված ասուլիսում ասաց ԱՀ պետական նախարար Գրիգորի Մարտիրոսյանը։\nՆա հայտնեց, որ ինքնամեկուսացված անձանց Կառավարությունը կապահովի սննդով ու այլ անհրաժեշտ պարագաներով։«Հիմա հստակեցվում է քաղաքացու շփումների շրջանակը, և մենք կմեկուսացնենք բոլոր այն քաղաքացիներին, ովքեր կարող են շփում ունեցած լինել վարակված անձի հետ»,-ասաց Մարտիրոսյանը։Նա նշեց, որ մոտավորապես 17 հոգու նկատմամբ խիստ հսկողություն է սահմանվել, քանի որ նրանք շփում են ունեցել վարակված անձի հետ։Հիշեցնենք, որ Արցախն այսօր հայտարարել է առաջին վարակակրի մասին: \n"
}