{
    "title": "Իրանը 3-օրյա զորավարժություններ է սկսել Հորմուզի նեղուցի մոտակայքում |tert.am|",
    "text": "tert.am: Իրանի բանակը սեպտեմբերի 10-ին ամենամյա 3-օրյա զորավարժություններն է սկսել ռազմավարական նշանակություն ունեցող Հորմուզի նեղուցի մոտակայքում: Այս մասին տեղեկացնում է alarabiya.net կայքը` հղում տալով Իրանի պետական հեռուստաընկերությանը:Նավատորմի, օդուժի և ցամաքային զորքերի ստորաբաժանումները մասնակցել են Օմանի ծոցում անցկացվող զորավարժություններին: Զորավարժությունների ընթացքում կօգտագործվեն իրանական սուզանավեր և անօդաչու թռչող սարքեր:\n«Զոլֆագար 99» անվանումը ստացած ամենամյա զորավարժությունները ղեկավարող ծովակալ Հաբիբոլահ Սայարին սեպտեմբերի 9-ին հայտարարել էր, որ ռազմական խաղն ուղղված է «արտասահմանյան սպառնալիքներին և ցանկացած ներխուժմանը դիմագրավելու պատրաստության բարձրացմանը»: \n"
}