{
    "title": "«Մենք չենք ուզում, որ Երեւանը դառնա աղբաքաղաք». Նաիրա Զոհրաբյանը՝ Երեւանի քաղաքապետարանում |news.am|",
    "text": "news.am: Մենք չենք ուզում, որ Երեւանը դառնա աղբաքաղաք։ Այս մասին այսօր՝ ապրիլի 23-ին, լրագրողների հետ զրույցում ասաց ԱԺ «Բարգավաճ  Հայաստան» խմբակցության պատգամավոր Նաիրա Զոհրաբյանը, որը պատգամավոր Միքայել Մելքումյանի հետ մասնակցում է Երեւանի ավագնու նիստին։\n«Երեւանը այսօր կորած է աղբի մեջ՝ աջից ձախ, վերեւից ներքեւ, հյուսիսից հարավ, արեւելքից արեւմուտք։ Խնդիրը ո՞նց է կարգավորվելու եւ ինչ լուծումներ են առաջարչկելու Երեւանի ավագանին»,–ասաց նա։ \nՊատգամավորի խոսքով՝ Իրենց հետաքրքրում է հատկապես Երեւանում աղբահանության հարցի լուծումը. «Մենք միշտ հետեւում ենք ավագանու գործողություններին, անկախ նրանից նիստին մասնակցում ենք, թե ոչ։ Քանի որ Երեւանում բազմաթիվ խնդիրներ կան, խնդիրներից որոշները ներառված են այսօրվա օրակարգում, մասնավորապես աղբահանության խնդիրը, որն ուղղակի դարձել է Երեւանում աղետալի։ Մեզ հետաքրքրում է քննարկումները եւ արդյունքում ինչ լուծումների են գալու, մենք չենք ուզում որ Երեւանը դառնա աղբաքաղաք»։\n"
}