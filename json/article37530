{
    "title": "ԵՄ-ն ուզում է ընդլայնել հարկային ապաստարանների «սեւ ցուցակը» |news.am|",
    "text": "ԵՄ ֆինանսների նախարարները մտադիր են Բերմուդյան կղզիների բրիտանական տարածքը եւ Արբուա հոլանդա-կարիբյան կղզին ներառել հարկային ապաստարանների «սեւ ցուցակում»։\nԱրաբական Միացյալ Էմիրությունները նույնպես ցուցակում ընդգրկվելու վտանգի տակ են, սակայն Իտալիան եւ Էստոնիան դրան դեմ են հանդես գալիս՝ հայտնում է Reuters-ը։\nՍպասվում է, որ 2017թ․ դեկտեմբերին ցուցակի ընդունումից ի վեր դրա խոշորագույն վերանայումը երեք անգամ կավելացնի նշված իրավասությունների թիվը։\nԵՄ-ն «սեւ ցուցակը» ստեղծել է հարկերից խուսափելու լայն տարածում ստացած սխեմաների բացահայտումից հետո։ Այդ սխեմաները կիրառում են կոռուպցիոներները եւ մեծահարուստները՝ հարկեր չվճարելու համաար։\nՑուցակում ընդգրկվելը հարված է հասցնում վարկանիշին եւ բերում է ԵՄ-ի հետ ֆինանսական գործողությունների խստացմանը, թեեւ եվրոպական պետութնյունները դեռեւս չեն համաձայնեցրել պատժամիջոցները։\nnews.am\n"
}