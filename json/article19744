{
    "title": "2018-ին Ադրբեջանի ռազմական բյուջեն չորս անգամ գերազանցել է Հայաստանինը |civilnet.am|",
    "text": "2018թ․ Ադրբեջանը պաշտպանական ոլորտ է ուղղել 3,3 մլրդ մանաթ (1,9 մլրդ դոլար)․ այս մասին հայտարարել է այդ երկրի վարչապետ Նովրուզ Մամեդովը։«2018-ին Ադրբեջանի պաշտպանական ծախսերն ավելացել են 526,8 մլն մանաթով (310 մլն դոլար)՝ հասնելով 3,3 մլրդ մանաթի»,- ասել է Մամեդովը։\nՆա տեղեկացրել է, որ 2018-ին Ադրբեջանում շարունակվել է ռազմարդյունաբերական ներուժի բարելավմանը, բանակաշինության կատարելագործմանն ուղղված գործունեությունը։\nՄամեդովի խոսքով՝ ուշադրության կենտրոնում է եղել Զինված ուժերը արդի ռազմատեխնիկայով ապահովելու հարցը, ինչի նպատակով ձեռք են բերվել «Պոլոնեզ», «Լորա» համակարգեր, հակաբալիստիկ պաշտպանության միջոցներ և այլն։Համեմատության համար՝ Հայաստանի 2018-ի բյուջեի նախագծով ռազմական պաշտպանության համար նախատեսված է եղել մոտ 240 մլրդ դրամ՝ մոտ 489 մլն դոլար։2019թ. բյուջեի նախագծով պաշտպանության ոլորտի ծախսերին հատկացվում է 302 մլրդ դրամ (620 մլն դոլար):\nՀայաստանի ռազմական բյուջեն տասը տարում՝ 2008-2018թթ․, գրեթե կրկնապատկվել է։ 2008-ին այն կազմել է մոտ 121 մլրդ դրամ՝ մոտ 247 մլն դոլար։\ncivilnet.am\n"
}