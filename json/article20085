{
    "title": "Կոնգրեսական Բրեդ Շերմանը բացատրություն է պահանջել Ադրբեջանում ԱՄՆ դեսպանից՝ հակահայկական հայտարարության համար  \r\n |tert.am|",
    "text": "tert.am: ԱՄՆ Ներկայացուցիչների պալատի Արտաքին հարցերով հանձնաժողովի ավագ անդամ Բրեդ Շերմանը պատասխան է պահանջել Ադրբեջանում ԱՄՆ դեսպան Լի Լիցենբերգերից, որն Ալիևի ռեժինին շնորհավորել էր «տարածքային ամբողջականությունը վերականգնելու համար»: Այս մասին հայտնում է Ամերիկայի «Հայ դատի» հանձնախումբը:«Արդյո՞ք տեղյակ եք, որ ադրբեջանական և թուրքական ուժերը չհրահրված հարձակում են իրականացրել Հայաստանի դեմ 2020 թվականի սեպտեմբերի 27-ին՝ հանգեցնելով 6-շաբաթյա կործանարար մարտերի, ինչի հետևանքով 5000 մարդ է զոհվել, իսկ ավելի քան 100 000 էթնիկ հայեր ստիպված են եղել փախչել Ղարաբաղի շրջանից:ԱՄՆ-ն ԵԱՀԿ ՄԽ ակտիվ անդամ է: ԱՄՆ ներգրավվածությունը ԵԱՀԿ գործընթացներին անհրաժեշտ է՝ Արցախի հակամարտության մշտական կարգավորման հասնելու համար: Դեսպան Լիցենբերգեր, ձեր հայտարարությունն Ադրբեջանի էկոնոմիկայի նախարարի հետ հանդիպմանը չափազանց մտահոգիչ է: Կցանկանայի ձեզանից պատասխան ստանալ հետևյալ հարցերի շուրջ.\n- Արդյո՞ք ԱՄՆ քաղաքականությունը Բաքվին գովելն է Ադրբեջանի նախաձեռնած վերջին պատերազմում գրանցած հաջողության համար:- Արդյոք ԱՄՆ քաղաքականությունը նպատակ է խրախուսել ներդրումներն Ադրբեջանում՝ մարգինալացնելով Արցախը»,- դեսպանին ուղղված նամակում գրել է Շերմանը:\n"
}