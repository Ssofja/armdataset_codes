{
    "title": "Աժ-ն առաջին ընթերցմամբ ընդունեց Սահմանադրության փոփոխությունների հանրաքվեն չեղարկելու մասին օրենքի  նախագիծը",
    "text": "Ազգային ժողովն առաջին ընթերցմամբ ընդունեց «Իմ քայլը» խմբակցության պատգամավոր Վահագն Հովակիմյանի կողմից ներկայացված «Հանրաքվեի մասին» սահմանադրական օրենքում փոփոխություններ և  լրացումներ կատարելու մասին օրենքի նախագիծը։ \nՆախագծի միջոցով հնարավորություն կտրվի արտակարգ դրության ավարտից հետո չեղյալ համարել Սահմանադրական բարեփոխումների հանրաքվեն։ \nՄինչ քվեարկությունը «Լուսավոր Հայաստան» խմբակցության ղեկավար Էդմոն Մարուքյանը նշեց, որ խմբակցությունը չի մասնակցելու քվեարկությանը, քանի որ նրանք գտնում են, որ նախագիծը հակասահմանադրական է։ \n«Բարգավաճ Հայաստան» խմբակցությունը 20 րոպե  ընդմիջում խնդրեց, այնուհետև դեմ քվեարկեց նախագծին։\nՆախագծերի փաթեթն ընդունվեց 83 կողմ, 16 դեմ ձայներով:\n"
}