{
    "title": "Մնացականյանի անդրադարձը առավել քան հստակ էր. Ռուբեն Ռուբինյան",
    "text": "Արտգործնախարար Մնացականյանի այսօրվա անդրադարձը ղարաբաղյան հակամարտության կարգավորման գործընթացի վերաբերյալ համապարփակ էր ու առավել քան հստակ։ Այս մասին ֆեյսբուքյան էր էջում գրել է ՀՀ ԱԺ «Իմ քայլը» խմբակցության պատգամավոր Ռուբեն Ռուբինյանը։ Նա նշել է․\n«Այս պահին բանակցային սեղանին որևէ փաստաթուղթ չկա։ Մեր սկզբունքային դիրքորոշումները վերջին երկու տարիներին բազմիցս բաց և անկեղծ արտահայտվել են ինչպես ներքին, այնպես էլ արտաքին լսարանների առաջ:\nՀակամարտության խաղաղ կարգավորման համատեքստում մեզ համար սկզբունքային առաջնայնություն են Արցախի անվտանգությունն ու կարգավիճակը։\nԱրցախի ճակատագիրը չի կարող որոշվել առանց Արցախի մասնակցության։Հակամարտությունը կարող է ունենալ բացառապես խաղաղ լուծում։\nՀայկական կողմերը երբևէ չեն գնալու միակողմանի զիջումների։\nԱյն, ինչ ադրբեջանական կողմը դիտարկում է որպես տարածք, մենք դիտարկում ենք որպես անվտանգություն։ Արցախի անվտանգությունը զիջման ենթակա չէ»։\n"
}