{
    "title": "Հրդեհ Վրաստանի Սամտրեդիա քաղաքի նավթաբազայում |shantnews.am|",
    "text": "shantnews.am։ Սամտրեդիայի Նաչխաթաուրի շրջանում գտնվող նավթային բազայում լուսադեմին հրդեհ էր բռնկվել:\nՎրաստանի Առաջին ալիքը, հղում անելով Արտակարգ իրավիճակների կառավարման ծառայությանը, հաղորդել է, որ հրդեհաշիջման աշխատանքներին մասնակցել են Իմերեթի և Սամեգրելոյի քաղաքապետարանների 14 փրկարարական ջոկատ՝ մոտ 70 հրշեջ:\nԸստ նրանց, հրդեհը բռնկվել է վառելիքով լի ռեզերվուարում, և այս փուլում հրդեհի տարածման վտանգ չկա:\nԱրտակարգ իրավիճակների կառավարման ծառայությունից հայտնել են, որ հրդեհն արդեն տեղայնացված է, աշխատանքները շարունակվում են:\n"
}