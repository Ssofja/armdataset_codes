{
    "title": "Ստանձնելով ԵԱՏՄ նախագահությունը՝ ՀՀ-ն հնարավորություն ստացավ առաջ մղել իր առաջնահերթությունները. ԱԳ նախարար |aysor.am|",
    "text": "aysor.am։ ԵԱՏՄ նախագահությունը թույլ է տվել Հայաստանին առաջ մղել սեփական առաջնահերթությունները, ԱԺ-ում «ՀՀ նախագահության տարին ԵԱՏՄ-ում. մարտահրավերներ և հնարավորություններ» թեմայով լսումների ժամանակ ասաց ՀՀ ԱԳ նախարար Զոհրաբ Մնացականյանը:\n«Ստանձնելով կառույցի նախագահությունը միության մարմիններում՝ Հայաստանը հարավորություն ստանացավ ոչ միայն ազդել կառույցի օրակարգի ձևավորման վրա, այլև՝ առաջ մղել Հայաստանի առաջնահերթությունները՝ լինելով ավելի նախաձեռնող, նպաստել ինչպես կառույցի զարգացմանն, այնպես էլ դրա միջոցով ընդլայնել Հայաստանի հնարավորությունները», - ասաց ԱԳ նախարարը:\nԽոսելով առաջնահերթություններից՝ Մնացականյանն ընդգծեց, որ անհրաժեշտ է ակտիվացնել ջանքերն՝ ուղղված էներգետիկ քաղաքականության իրականացմանն ու էներգետիկ ռեսուրսների համար ոչ խտրական հիմքի վրա գնագոյացման հարցի լուծմանը:\n"
}