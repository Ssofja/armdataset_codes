{
    "title": "Քոչարյանի պաշտպաններն ինքնաբացարկի միջնորդություն ներկայացրեցին մեղադրող դատախազ Պետրոս Պետրոսյանին |aysor.am|",
    "text": "aysor.am: Երևանի ընդհանուր իրավասության դատարանում շարունակվում է Քոչարյանի և մյուսների գործով դատական նիստը։\nՌոբերտ Քոչարյանի պաշտպանական խումբն ինքաբացարկի միջնորդություն ներկայացրեց մեղադրող դատախազ Պետրոս Պետրոսյանին։\nՊաշտպան Հովհաննես Խուդոյանն ասաց, որ Քոչարյանի գույքի նկատմամբ ապօրինի սահմանափակումների փաստը հայտնի է եղել դատախազին, ինչը դատավոր Աննա Դանիբեկյանը ճանաչել էր Քոչարյանի իրավունքների խախտում։\n«Առ այսօր դատախազությունը որևէ գործողություն չի ձեռնարկել իրավունքների խախտումը դադարեցնելու վերաբերյալ», - ասաց Խուդոյանը։\nՔոչարյանի պաշտպանը նշեց՝ Պետրոս Պետրոսյանը թույլ է տվել գործի կանխակալ քննություն։\n"
}