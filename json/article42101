{
    "title": "Իսրայելը հայտարարել է հակամարտության սկզբից ի վեր Գազայի հատվածից շուրջ 4000 հրթիռի արձակման մասին\r\n |tert.am|",
    "text": "tert.am: Հակամարտության սկզբից ի վեր Գազայի հատվածից շուրջ 4000 հրթիռ է արձակվել Իսրայելի տարածք, դրանցից 600-ն ընկել են անկլավի տարածքում: Այս մասին տեղեկացրել է Իսրայելի բանակի մամուլի ծառայությունը, գրում է «ՌԻԱ Նովոստի» գործակալությունը:\nՆշվում է, որ «Երկաթե գմբեթ» հակահրթիռային պաշտպանության համակարգի կողմից որսված հրթիռների բաժինը մոտավորապես 90% է:\nՊաղեստինցիների և իսրայելցիների միջև անցյալ շաբաթ սկսված բախումների հետևանքով պաղեստինյան կողմում զոհերի թիվը անցել է 220-ը, որոնցից 63-ը երեխա և ավելի քան 34-ը կին, վիրավորվել է մոտ 1500 պաղեստինցի, իսկ իսրայելական կողմում զոհերի թիվը 12-ն է, այդ թվում՝ 2 երեխա։ Վիրավորների թիվը առնվազն 300 է։\n"
}