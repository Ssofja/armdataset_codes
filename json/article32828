{
    "title": "Արամ Վարդանյանը (Վստրեչի Ապեր) ձերբակալվել է և տեղափոխվել Արմավիր ՔԿՀ\r\n |hraparak.am|",
    "text": "hraparak.am: Այսօր առավոտյան իր տանը ձերբակալվել է Վստրեչի Ապերը՝ Արամ Վարդանյանը: Նա մոտ 4 ամիս փախուստի մեջ էր` հետախուզման տակ: Քննչական կոմիտեից հաստատեցին ձերբակալման լուրը։ Կոմիտեի լրատվական բաժնի պետ Ռիմա Եգանյանը փոխանցեց, որ ՀՀ քննչական կոմիտեի հատկապես կարևոր գործերի քննության գլխավոր վարչությունում քննվող քրեական գործով Քննչական կոմիտեի և Ոստիկանության կողմից կատարված համատեղ միջոցառումների արդյունքում հայտնաբերվել է քրեական գործով մեղադրյալ, հետախուզման մեջ գտնվող Արամ Վարդանյանը՝ վերջինիս պատկանող բնակարանում իրականացված խուզարկության ընթացքում:\nԱրամ Վարդանյանին մեղադրանք է առաջադրվել՝ ՀՀ քրեական օրենսգրքի մի շարք հոդվածներով, և նա տեղափոխվել է «Արմավիր» քրեակատարողական  հիմնարկ:\n"
}