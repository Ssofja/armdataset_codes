{
    "title": "Վրաստանում COVID-19-ի դեպքերի աճի պատճառով խիստ սահմանափակումներ են սահմանվել |armenpress.am|",
    "text": "armenpress.am: Վրաստանում կորոնավիրուսի վարակման դեպքերի կտրուկ աճի պատճառով իշխանությունները որոշել են երեք շաբաթով խիստ սահմանափակումներ մտցնել: Շաբաթ օրվանից կդադարեցվի հասարակական տրանսպորտի աշխատանքը, կկրճատվի սրճարանների և ռեստորանների  աշխատանքի ժամանակը, ինչպես նաև կարգելվեն փառատոնները: Այս մասին հայտնում է «Грузия online» տեղեկատվական պորտալը՝ հղում անելով  COVID-19-ի դեմ միջգերատեսչական կոորդինացիոն խորհրդի օպերատիվ շտաբի պետ Գեորգի Գիբրաձեին:\nԳիբրաձեն ասել է, որ նոր սահմանափակումներն ուժի մեջ կլինեն օգոստոսի 14-ից մինչև սեպտեմբերի 4-ը: Նոր արգելքները չեն վերաբերում միջազգային հաղորդակցությանը:\nՄիայն օգոստոսի 12-ին, Վրաստանում գրանցվել է կորոնավիրուսի վարակման 5128 նոր դեպք: \n"
}