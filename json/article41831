{
    "title": "Բաքուն կրկին առաջարկում է «բոլորը բոլորի դիմաց» սկզբունքով փոխանակում |civilnet.am|",
    "text": "civilnet.am: Պաշտոնական Բաքուն հերթական անգամ հայտարարել է, որ պատրաստ է Երևանի հետ գերիների փոխանակման՝ «բոլորի բոլորի դիմաց» սկզբունքվ․ այս մասին ասել է Ադրբեջանի նախագահի աշխատակազմի՝ արտաքին քաղաքականության հարցերով վարչության ղեկավար Հիքմեթ Հաջիևը։\n«Մենք նախկինի պես հակված ենք գերության մեջ պահվող անձանց՝ բոլորը բոլորի դիմաց սկզբունքով Հայաստանի հետ փոխանակելու դիրքորոշմանը։ Դա հատկապես արդիական է համավարակի պայմաններում։ Սակայն, ցավոք, այդ հարցում Հայաստանից չենք տեսնում կառուցողականություն։ Մենք մեր կողմից պատրաստ ենք դրան»,- ասել է Հաջիևը։\n2019-ի տարեվերջին Ադրբեջանի արտաքին գործերի նախարար Էլմար Մամեդյարովը հայտարարել էր, որ Հայաստանը հրաժարվել էր գերիների փոխանակումից՝ «բոլորի բոլորի դիմաց» սկզբունքով։\n"
}