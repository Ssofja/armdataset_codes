{
    "title": "2020թ․ մայիսի 12-ից մայրաքաղաքի ևս 6 փողոցների՝ թվով 7 չկարգավորվող հետիոտնային անցումներում կկատարվի երթևեկության կազմակերպման փոփոխություն",
    "text": "Երևանի քաղաքապետարանը տեղեկացնում է, որ երթևեկության անվտանգության ապահովման և կազմակերպման նկատառումով 2020թ․ մայիսի 12-ից մայրաքաղաքի ևս 6 փողոցների՝ թվով 7 չկարգավորվող հետիոտնային անցումներում կկատարվի երթևեկության կազմակերպման փոփոխություն․\n\nԲաղրամյան պողոտա - Երզնկյան փողոց խաչմերուկում,\nԱրշակունյաց պողոտա հ․հ․12, 15,\nԱճառյան փողոց՝ քարի մոտ,\nԼենինգրադյան փողոց հ․10,\nԹբիլիսյան խճուղի հ․73/2,\nԶ․Քանաքեռցու փողոց հ․հ․63, 65 և Զ․Քանաքեռցու փողոց՝ հ․117։\n\nՆշված հետիոտնային անցումներում տեղակայվել են «Հետիոտնային կանչ»-ի ռեժիմով աշխատող լուսացույցներ։ Այդ ճանապարհահատվածներով տրանսպորտային միջոցների երթևեկության ու հետիոտնային անցումներով հետիոտների տեղաշարժի հերթականությունը հետիոտների միջամտությամբ կկարգավորվի լուսացույցի ազդանշաններով։\n"
}