{
    "title": "Նոր պատժամիջոցների սահմանումն ամերիկյան վարչակազմի հերթական ապակառուցողական քայլն է՝ ուղղված երկկողմ հարաբերությունների ճգնաժամը խորացնելուն. ԱՄՆ-ում ՌԴ դեսպան |tert.am|",
    "text": "tert.am: ԱՄՆ ֆինանսների նախարարության կողմից ռուսաստանցի ֆիզիկական և իրավաբանական մի շարք անձանց նկատմամբ պատժամիջոցների սահմանումը ամերիկյան վարչակազմի կողմից ապակառուցողական քայլ է՝ երկկողմ հարաբերությունների ճգնաժամը խորացնելուն, հայտարարել է ԱՄՆ-ում ՌԴ արտակարգ և լիազոր դեսպան Անատոլի Անտոնովը, հաղորդում է ТАСС-ը:\n«Ամերիկյան վարչակազմի հերթական ոչ բարեկամական ու ապակառուցողական քայլն է, որն ուղղված է երկկողմ հարաբերությունների ճգնաժամը խորացնելուն: Ռուսաստանցի պաշտոնատար անձանց ներկայացվող մեղադրանքները մարդու իրավունքների խախտման վերաբերյալ անհիմն են և չեն դիմանում քննադատության»,- նշել է ԱՄՆ-ում ՌԴ դեսպանը:\nՀիշեցնենք, որ Միացյալ Նահանգները և Մեծ Բրիտանիան պատժամիջոցներ են սահմանել ՌԴ մի շարք քաղաքացիների և կազմակերպությունների դեմ մարդու իրավունքները խախտելու վերաբերյալ մեղադրանքների հիմքով:\n"
}