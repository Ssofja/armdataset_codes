{
    "title": "Վրաստանի ՆԳ նախարարը հանդիպեց ցուցարարներին |aliq.ge|",
    "text": "aliq.ge: Քիչ առաջ Վրաստանի ՆԳ-ի նախարար Գիորգի Գախարիան հանդիպեց խորհրդարանի շենքի առջև ընթացող ակցիայի մասնակիցներին՝ կոչ անելով ենթարկվել ոստիկանների օրինական պահանջներին:\n«Այն ինչ հիմա կատարվում է, կոչվում է գրոհ պետական ինստիտուտների դեմ», — ասել է նախարարը:\nՀայտարարություն է տարածել նաև Վրաստանի ներքին գործերի նախարարությունը՝ կոչ անելով ցուցարարներին դադարեցնել բռնությունը, հակառակ դեպքում ոստիկանությունը կկիրառի օրենքով նախատեսված միջոցներ:\nՀիշեցնենք՝ իրավիճակը խորհրդարանի շենքի մոտ գնալով լարվում է, ցուցարարների և ոստիկանների միջև ընդհարում է տեղի ունեցել:\nԲողոքի պատճառը Թբիլիսիում մեկնարկած ուղղափառության միջխորհրդարանական վեհաժողովն էր, որը նախագահում էր ռուս պատգամավոր Սերգեյ Գավրիլովը։\n"
}