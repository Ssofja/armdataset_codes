{
    "title": "Իշխանասարի շրջանում հակառակորդի հետ որեւէ ընդհարում չի եղել․ Իշխանասար վարչական շրջանի ղեկավար",
    "text": "\nՆշենք, որ ՀՀ ՊՆ-ն հայտարարություն է տարածել, որ մայիսի 12-ի վաղ առավոտյան ադրբեջանական զինուժը, «սահմանների ճշգրտման» հիմնավորմամբ, փորձել է որոշակի աշխատանքներ իրականացնել Սյունիքի սահմանային հատվածներից մեկում։ Սյունիքի փոխմարզպետ Կարո Ավանեսյանը Infocom-ի հետ զրույցում հերքել է մամուլում շրջանառվող լուրերը, թե հակառակորդը Սյունիքի Իշխանասարի ուղղությամբ հարձակում է նախաձեռնել։\nԻսկ Վերիշեն բնակավայրի ղեկավար Արարատ Օրդյանը հայտնել է, որ այս գիշեր հակառակորդը Սյունիքի մարզի Սեւ լճի տարածքով առաջացել է դեպի Գորիսի Վերիշեն բնակավայրի վարչական տարածք՝ լճի տարածքը վերցնելով իր հսկողության տակ՝ հավելելով, որ մինչեւ այս գիշեր՝ լճի միայն 30 տոկոսն է եղել հակառակորդի հսկողության տակ։ Կապանի քաղաքապետ Գեւորգ Փարսյանն էլ Infocom-ի հետ զրույցում հերքել է տեղեկությունները, թե Կապանում տղամարդկանց հրահանգվել է պատրաստ լինել կամավորագրման։ \n\n"
}