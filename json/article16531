{
    "title": "Վարչական տուգանքները չեղարկելու խոսակցություններն անհիմն են. բոլորը ենթակա են վճարման. Նիկոլ Փաշինյան |armtimes.com|",
    "text": "armtimes.com: Վերջին օրերին շրջանառվում են խոսակցություններ, համաձայն որոնց՝ հակահամաճարակային կանոնների չպահպանման համար կազմված արձանագրությունները ենթական չեն իրականացման, այսինքն՝ վարչական տուգանքները չեղարկվելու են: Նման բան չկա: Այս մասին ասաց ՀՀ վարչապետ Նիկոլ Փաշինյանը՝ պարետատան նիստից հետո մեկնարկած ճեպազրույցի ժամանակ:\n«Այն վարչական տուգանքները, որոնք մինչ այժմ կիրառվել են չեն չեղարկվելու: Դրանք պետք է վճարվեն, չնայած այն հանգամանքին,  որ մեր խնդիրը քաղաքացիներին տուգանելը չէ, այլ կանոնները պահանելը: Բայց, եթե քաղաքացիները իրավախախտում են թույլ տալիս, ապա  դրանից պետք է բխի պատասխանատվություն»,-ընդգծեց վարչապետը:\n"
}