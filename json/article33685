{
    "title": "Ռուսաստանում ԱՄՆ դեսպան Ջոն Սալիվանը վերադարձել է Մոսկվա |armtimes.com|",
    "text": "armtimes.com: Հինգշաբթի ԱՄՆ դեսպան Ջոն Սալիվանը վերադարձել է Մոսկվա՝ ակնկալելով Ռուսաստանի հետ կանխատեսելի ու կայուն հարաբերություններ, հայտնում է Interfax-ը:\nՆա հիշեցրել է Ժնևում ԱՄՆ նախագահ Ջո Բայդենի խոսքերը՝ Վաշինգտոնն ու Մոսկվան պատասխանատու են կառուցել նորմալ հարաբերություններ:\n«Մենք պետք է համագործակցենք այնտեղ, որտեղ այն համապատասխանում է մեր փոխադարձ շահերին, իսկ որտեղ տարաձայնություններ ունենք, կարևոր է վարել բաց և անկեղծ երկխոսություն», - ասել է Սալիվանը:\nՌուսաստանի Դաշնության և Միացյալ Նահանգների դեսպանների աշխատանքի վայր վերադառնալու մասին համաձայնությունը ձեռք է բերվել հունիսի 16-ին Ժնևում կայացած ռուս-ամերիկյան գագաթնաժողովում: Անցյալ կիրակի՝ հունիսի 20-ին, Վաշինգտոն վերադարձավ ԱՄՆ-ում Ռուսաստանի դեսպան Անատոլի Անտոնովը:\n"
}