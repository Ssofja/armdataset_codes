{
    "title": "Արցախում սպառողական որոշ ապրանքների գնանկում է նկատվել",
    "text": "Արցախի Հանրային ծառայությունները և տնտեսական մրցակցությունը կարգավորող պետական հանձնաժողովի մասնագետների կողմից 2020թ. մայիսի 13-ին Ստեփանակերտ քաղաքում գործող 20 առևտրային օբյեկտներում 43 լայն սպառման ապրանքատեսակների դիտարկման արդյունքում, նախորդ դիտանցման համեմատ, արձանագրվել է 4 ապրանքատեսակի միջին գնի փոփոխություն՝ 1 գնաճ, 3 գնանկում: Այս մասին հաղորդում է Արցախի տեղեկատվական շտաբը:\nՄասնավորապես, միջին գնաճ արձանագրվել է 1կգ ադամաթուզի համար` 33 դրամ կամ 4.7%:\nՄիջին գնանկում արձանագրվել է վարունգ 1կգ՝ 33 դրամ կամ 4.1%, լոլիկ 1կգ՝ 16 դրամ կամ 4.2% և դիզվառելիք 1լ՝ 10 դրամ կամ 2.9% ապրանքատեսակների համար:\nԳնային փոփոխություն արձանագրած ապրանքային շուկաներում գերիշխող դիրք ունեցող տնտեսավարող սուբյեկտներ առկա են ադամաթուզ և դիզվառելիք ապրանքային շուկաներում:\n"
}