{
    "title": "Ռուսաստանը կարձագանքի ԱՄՆ-ի կողմից հրթիռների տեղակայմանը Եվրոպայում, Ճապոնիայում կամ Հարավային Կորեայում. Շոյգու |tert.am|",
    "text": "tert.am: Ռուսաստանը պատշաճ կերպով կպատասխանի, եթե Միացյալ Նահանգները միջին կամ փոքր հեռահարության հրթիռներ տեղակայի Եվրոպայում, Ճապոնիայում և Հարավային Կորեայում:Այս մասին հայտարարել է Ռուսաստանի Դաշնության պաշտպանության նախարար Սերգեյ Շոյգուն ղազախական Tengrinews.kz պորտալին տված հարցազրույցում:ՌԴ ՊՆ ղեկավարի խոսքով՝ միջին և փոքր հեռահարության հրթիռների վերացման մասին պայմանագիրը միանգամայն ընդունելի էր, և ռուսական կողմն այն կարծիքին է, որ Միացյալ Նահանգները գտել և ինչ-որ տեղ նաև հորինել է այս պայմանագրից դուրս գալու հատուկ պատճառներ:Նա հիշել է, որ Ռուսաստանը պարտավորություն է ստանձնել չտեղակայել նման զենքեր, եթե դրանք Եվրոպայում չհայտնվեն:\n"
}