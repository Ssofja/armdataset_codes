{
    "title": "Անձնական օգտագործման դեղեր հնարավոր կլինի ստանալ փոստով",
    "text": "ՀՀ առողջապահական և աշխատանքի տեսչական մարմնից տեղեկացնում են, որ այսուհետ թույլատրվում է տարվա ընթացքում մեկ անգամ մինչև 5 անվանում, յուրաքանչյուրից` երեքական սպառողական փաթեթ քանակով դեղ ներմուծել ՀՀ առանց հավաստագրի:\nԿառավարության որոշմամբ փոփոխություն է կատարվել փոխադրողի կողմից կամ միջազգային փոստային փոխադրումներով ֆիզիկական անձի անունով ներմուծվող անձնական օգտագործման դեղեր առանց հավաստագրի ներմուծելու կարգում: Մանրամասները՝ հետևյալ հղումով:\nՆերմուծման ժամանակ լիազոր մարմնի թույլտվությունը և ներմուծման հավաստագիրը պարտադիր կլինի, եթե դեղերը գերազանց են սահմանված քանակները:\nԴեղերը ներմուծելու համար ֆիզիկական անձի և դեղերի վերաբերյալ տվյալները մաքսային մարմնի կողմից հաշվառվում են մաքսային մարմնի միասնական ավտոմատացված տեղեկատվական համակարգում՝ իրականացնելով ներմուծման հսկողություն:\nՄինչ ավտոմատացված տեղեկատվական համակարգում տվյալների հաշվառման հնարավորության ներդրումը, դրանց հաշվառումը կիրականացվի մաքսային մարմնի համապատասխան լիազորություններ ունեցող աշխատողների կողմից հաշվառման նոր, առանձնացված համակարգում:\n"
}