{
    "title": "Մոլդովայի նախագահն առաջարկել է ԵԱՏՄ-ի միջոցառումների մի մասն անցկացնել Քիշնևում |tert.am|",
    "text": "tert.am: Մոլդովայի նախագահ Իգոր Դոդոնը մայիսի 19-ին հայտարարել է, որ երկիրը պատրաստ է ապահովել ԵԱՏՄ միջոցառումների մի մասի անցկացումը Քիշնևում, ինչը հնարավորություն կտա հանրապետությունում ժողովրդականացնել եվրասիական ինտեգրումը: Այս մասին գրում է «ՌԻԱ Նովոստի» գործակալությունը:\nՄոլդովան 2018 թվականից ԵԱՏՄ-ում դիտորդի կարգավիճակ ունի:\n«Տեխնիկապես, մենք պատրաստ ենք ապահովել Քիշնևում Եվրասիական տնտեսական հանձնաժողովի և խորհրդատվական հանձնաժողովների աշխատանքները: Մենք պատրաստ ենք ընդունել գործարար միջոցառումների և եվրասիական ֆորումների մասնակիցներին, հավատում ենք, որ դա կօգնի ժողովրդականացնել ԵԱՏՄ գործունեությունը Մոլդովայում, ավելի լավ տեղեկացնել երկրի քաղաքացիներին և ներքին բիզնեսին եվրասիական ինտեգրման գործընթացների մասին»,-ասել է Դոդոնը տեսակոնֆերանսի ձևաչափով անցկացված ԵԱՏՄ գագաթնաժողովի ժամանակ:\n"
}