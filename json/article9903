{
    "title": "Մերձմոսկվայում թեթեւ շարժիչով ինքնաթիռ է կործանվել.կան զոհեր |news.am|",
    "text": "news.am։ Մերձմոսկվայի Սերպուխովի շրջանում թեթեւ շարժիչով Lake ինքնաթիռը դիպչելով էլեկտրահաղորդալարերին, վթարի է ենթարկվել, հայտնում է ՏԱՍՍ-ը:\nՌԴ ՔԿ Մոսկվայի տրանսպորտի միջտարածաշրջանային քննչական վարչությունից ներկայացուցիչը գործակալությանը հայտնել է, որ փաստի առթիվ սկսվել է նախաքննական ստուգում:\n«Նախնական տվյալներով, այսօր՝ մոտավորապես 12:55-ին, թեթեւ շարժիչով Lake ինքնաթիռը, որը դուրս էր եկել Դրակինո օդանավակայանից, դիպչելով էլեկտրահաղորդալարերին, վթարի է ենթարկվել», - ասել է Մարկովսկայան:Դեպքի վայր է ժամանել քննչական-օպերատիվ խումբ, կազմակերպվել են անհրաժեշտ ստուգողական միջոցառումներ:\nՄիջադեպի հանգամանքները պարզվում են: Ստուգման արդյունքների հիման վրա դատավարական որոշում կընդունվի:\nԱվելի վաղ Մոսկվայի մարզի ԱԻՆ-ի գլխավոր վարչության մամուլի ծառայությունից ՏԱՍՍ-ին հայտնել էին, որ Դրակինո գյուղի շրջանում թեթեւ շարժիչով երկտեղանի ինքնաթիռն ընկել է ջրով հանքի մեջ:\nԻրավապահ մարմիներում աղբյուրը հայտնել է, որ ինքնաթիռում գտնվել է օդաչուն եւ մեկ ուղեւոր: Նախնական տվյալներով՝ երկուսն էլ զոհվել են:\n"
}