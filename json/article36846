{
    "title": "Մանկական քաղցկեղի եւ արյան հիվանդությունների կենտրոնի բժիշկներն ազատման դիմում են ներկայացրել․ բաց նամակ` Նիկոլ Փաշինյանին",
    "text": "Մանկական Քաղցկեղի եւ արյան հիվանդությունների կենտրոնի բոլոր բժիշկները ազատման դիմումներ են ներկայացրել:\nՆրանք բաց նամակ են հղել ՀՀ վարչապետ Նիկոլ Փաշինյանին, որում, մասնավորապես, ասվում է.\n«Հարգելի´ պարոն վարչապետ,\nՀՀ Առողջապահության նախարարությունը որոշում է կայացրել դադարեցնել ՀՀ ԱՆ պրոֆ․ Ռ․Յոլյանի անվան Արյունաբանական կենտրոնի տնօրեն Սամվել Դանիելյանի պայմանագիրը, որին հետեւել է Հայաստանի մանկական քաղցկեղի եւ արյան հիվանդությունների կենտրոնի ղեկավար Գեւորգ Թամամյանի ազատման դիմումը։\nՍամվել Դանիելյանի պաշտոնավարման երկու տարիների ընթացքում Արյունաբանական Կենտրոնը գրանցել է թռիչքային առաջընթաց, որը հնարավոր էր միայն ոլորտի ղեկավարման տասնամյակների փորձ ունեցող, ոլորտի հիմնախնդիրներին եւ առանձնահատկություններին տիրապետող, ոլորտի կայացման մեջ անշրջելի ներդրում ունեցած տնօրենի հետեւողական աշխատանքի, ինչպես նաեւ թիմի բոլոր անդամների համատեղ ջանքերի շնորհիվ։\nՀաշվի առնելով կայացված չհիմնավորված եւ անտրամաբանական որոշումը՝ խնդրում ենք ընթացք տալ տվյալ որոշման վերանայմանը` հնարավորություն ընձեռելով շարունակել ոլորտի զարգացմանն ուղղված անավարտ ծրագրերը։ Տեղեկացնում ենք Ձեզ, որ Սամվել Դանիելյանի գործունեության դադարեցման պարագայում, իրացնելով մեր սահմանադրական իրավունքը, դադարեցնելու ենք մեր կլինիկական գործունեությունը մանկական արյունաբանության եւ ուռուցքաբանության ծառայության շրջանակներում սույն թվականի հոկտեմբերի մեկից։ Մեր որոշման մասին հայտնում ենք կանխավ՝ համապատասխան միջոցառումներ ձեռնարկելու եւ երեխաների կյանքը չվտանգելու նպատակով բուժումը պատշաճ կերպով կազմակերպելու համար։\nՀարգանքով՝\nԼիլիթ Սարգսյան՝ մանկական ուռուցքաբանության բաժանմունքի վարիչ\nԼալա Վաղարշակյան՝ մանկական արյունաբանության բաժանմունքի վարիչ\nԼուսինե Հակոբյան՝ մանկական ուռուցքաբան-արյունաբան\nՍամվել Իսկանյան՝ մանկական ուռուցքաբան-արյունաբան\nԱնահիտ Զախարյան՝ մանկական արյունաբան\nՌուզաննա Պապյան՝ մանկական ուռուցքաբան\nԼուսինե Քրմոյան՝ մանկական արյունաբան\nՇաքե Հովհաննիսյան՝ մանկական արյունաբան\nՆաիրա Մարտիրոսյան՝ մանկական արյունաբան\nՄանե Գիժլարյան՝ հերթապահ բժիշկ\nՄանուշ Ավագյան՝ հերթապահ բժիշկ\nԱլիսա Քամալյան՝ հոգեբանասոցիալական ծառայության ղեկավար\nԱնի Հովհաննիսյան՝ մանկավարժ\nՄարիամ Ալեքսանյան՝ հոգեբան\nՄելանյա Սահակյան՝ մանկական ուռուցքաբանության բաժանմունքի ավագ բուժքույր\nՄարինե Ազարյան՝ մանկական արյունաբանության բաժանմունքի ավագ բուժքույր\nՀռիփսիմե Սարգսյան՝ մանկական ուռուցքաբանության բաժանմունքի բուժքույր\nԱզնիվ Գեւորգյան՝ մանկական ուռուցքաբանության բաժանմունքի բուժքույր\nՄելանյա Սահակյան՝ մանկական ուռուցքաբանության բաժանմունքի ավագ բուժքույր\nՄարիամ Ֆահրադյան՝ մանկական ուռուցքաբանության բաժանմունքի բուժքույր\nՆաիրա Մարտիրոսյան՝ մանկական ուռուցքաբանության բաժանմունքի քույր-տնտեսուհի\nԳոհար Արշակյան՝ մանկական ուռուցքաբանության բաժանմունքի բուժքույր\nԱրմինե Կիրակոսյան ՝ մանկական ուռուցքաբանության բաժանմունքի բուժքույր\nՄանուկյան Անգին՝ մանկական ուռուցքաբանության բաժանմունքի բուժքույր\nՍարգսյան Աննա՝ մանկական ուռուցքաբանության բաժանմունքի բուժքույր\nԳաբրիելյան Լամառա՝ մանկական ուռուցքաբանության բաժանմունքի բուժքույր\nՀարությունյան Աիդա՝ մանկական արյունաբանության բաժանմունքի բուժքույր\nԳեւորգյան Արթուր՝ մանկական արյունաբանության բաժանմունքի բուժակ\nՎերա Մխիթարյան՝ մանկական արյունաբանության բաժանմունքի բուժքույր\nԼուսինե Մարգարյան՝ մանկական արյունաբանության բաժանմունքի քույր-տնտեսուհի\nԱննա Ղամբարյան՝ մանկական արյունաբանության բաժանմունքի բուժքույր\nԼուսինե Թորոսյան՝ մանկական արյունաբանության բաժանմունքի բուժքույր\nԱննա Մարհարյան՝ մանկական արյունաբանության բաժանմունքի բուժքույր\nՍյուզաննա Հարությունյան՝ մանկական արյունաբանության բաժանմունքի բուժքույր\nԹագուհի Հովհաննիսյան՝ մանկական արյունաբանության բաժանմունքի բուժքույր\nԱրշալույս Ավագյան՝ մանկական արյունաբանության բաժանմունքի մայրապետ\nԱճեմյան Մարիետա՝ մանկական արյունաբանության բաժանմունքի մայրապետ\nՄկրտչյան Ռուզաննա՝ մանկական արյունաբանության բաժանմունքի մայրապետ\nԱրմենուհի Վարդազարյան՝ մանկական արյունաբանության բաժանմունքի մայրապետ\nՍոնա Մարդանյան՝ մանկական արյունաբանության բաժանմունքի մայրապետ\nԱնուշ Հրաչյան՝ մանկական արյունաբանության բաժանմունքի մայրապետ»։\n"
}