{
    "title": "ՔՈ կուսակցության թեկնածուի վրա հարձակվողները չպատժվեցին",
    "text": "2018 թվականի դեկտեմբերի 4-ին Ապարանի «Գնթունիք» սուպերմարկետի հարակից տարածքում խոչընդոտվել էր «Քաղաքացու որոշում» սոցիալ-դեմոկրատական կուսակցության քարոզարշավը, որն իրականացնում էին կուսակցության թիվ 7 ընտրատարածքի տարածքային թեկնածուներ Մարիամ Չախոյանը և Ռոբերտ Դավթյանը։ Անհայտ անձիք հորդորել էին հեռանալ տարածքից, նկարելու ընթացքում խփել հեռախոսին, խլել այն։ Տարածքում եղել էր նաև ոստիկան, որը չէր միջամտել։ Տեսանյութում Մարիամ Չախոյանը ներկայացնում է դեպքի մանրամասները։\nՆերկայացնում ենք նաև Մարիամ Չախոյանի մանրամասն անդրադարձը ՀՔԾ թերացումների վերաբերյալ․\n1․ Վկաների ցուցմունքների արժանահավատությունը քննության չի ենթարկվել․\n2. Թվով 3 տեսագրությունից միայն երկուսի մասին է խոսվում որոշման մեջ\n3․ Ֆեյսբուքյան հրապարակումների սքրինշոթերի անտեսումը\n4․ Ոստիկանության ներկա գտնվելը տարածքում\n5․ Այլ կարևոր ապացույցներ\nՈւշագրավ է, որ մեր կողմից փաստերի շարադրումը արժանահավատ չի համարվում, քանի որ մենք «հանդիսանում ենք գործով շահագրգիռ անձ», բայց այ, Գնթունիքի աշխատակիցներից երկուսինը և ենթադրյալ այցելուի խիստ կասկածելի ցուցմունքը քննվել է։ Փաստորեն, առկա մի շարք ապացույցներից որոշման հիմքում են դրվել երկու խումբ ապացույցներ՝ վերոհիշյալ վկաների ցուցմունքները, որոնք բնականաբար հօգուտ Հայկ Կիրակոսյանի են, և երկու տեսագրությունները, որոնցից մեկը թերի որակմամբ։ Մեր կողմից տրամադրված քարոզչաթերթիկները, կուսակցությունից Գոռ Հակոբյանի ցուցմունքը, որով վերջինս հաստատում է, որ այո, Մարիամն ու Ռոբերտը մեկնել էին Ապարան քարոզարշավի, ընդհանապես կարևոր չեն համարվել։ Ի դեպ, թերթիկներից մեկի վար իմ նախընտրական ծրագիրն էր, իմ լուսանկարով ․․․ Գործի մեջ չեն ներառվել սկրինշոթերը։ Հաշվի չի առնվել նաև Գնթունիքի կողմից Նիկոլ Փաշինյանին ու նրա թիմին ընդունելությունը։\nԻՆՉՊԵՍ ԵՄ ԵՍ ԳՆԱՀԱՏՈՒՄ ԱՅՍ ՈՐՈՇՈՒՄԸ\nԷն ինչ ունենք մենք այս որոշմամբ․սա խայտառակ, իրավապահ համակարգը խիստ վարկաբեկող թերի որոշում է մի մարմնի կողմից, որին դժվարանում ես անկախ կոչել, որին շարունակում է դուր գալ իր՝ պալատական խեղկատակի դերը։ ՀՔԾ-ն շարունակում է մնալ քաղաքականապես կախյալ մարմին։\nՍա ոչ իմ անձնական խնդիրն է, ոչ էլ նույնիսկ կուսակցության, այլ մեր պետության համար խիստ կարևոր ժողովրդավարական սկզբունքի հաստատման խնդիրը։ Հայկ Կիրակոսյանին և նրա համախոհներին ոչ թե սաստեց, այլ մի բան էլ գլուխը շոյեցին՝ ասելով՝ ապրեք, գնացեք էս անգամ գլուխները կջարդեք, մենք միևնույն է ձեզ պաշտպանելու ենք մեզ հավատարիմ լինելու համար։\nՍրանով իշխանությունները կանաչ լույս են վառում հետագայում իշխանության շահերը սպասարկող ցանկացած մեկի համար, ով այդ շահերը պաշտպանելիս կփորձի դիմել բռնի գործողությունների։\nՄանրամասները՝ epress.am-ում\n"
}