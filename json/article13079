{
    "title": "ԵՄ-ն լրացուցիչ հրատապ օգնություն կտրամադրի ԼՂ հակամարտությունից տուժած խաղաղ բնակիչներին",
    "text": "ԵՄ-ն լրացուցիչ հրատապ օգնություն է տրամադրում Լեռնային Ղարաբաղի հակամարտությունից տուժած խաղաղ բնակչությանը: Այդ մասին տեղեկանում ենք «ԵՄ արևելյան հարևաններ» ֆեյսբուքյան էջից:\n«Հայաստանի Կարմիր խաչը և Ադրբեջանի Կարմիր մահիկը սննդի փաթեթներ, ծածկոցներ, հիգիենայի պարագաներ և այլ կարևոր օգնություն կտրամադրեն այն քաղաքացիական անձանց, ովքեր հակամարտության պատճառով ստիպված են եղել լքել իրենց բնակավայրերը:\nՀոկտեմբերի սկզբից, երբ դեռ նոր էին սկսվել ռազմական գործողությունները, ԵՄ տրամադրած հրատապ մարդասիրական օգնությունը հասել է 900 հազար եվրոյի»,- ասված է ԵՄ հաղորդագրության մեջ:\n"
}