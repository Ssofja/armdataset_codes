{
    "title": "Ռուս խաղաղապահները ավարտում են Ստեփանակերտի հյուսիսային հատվածի ականազերծումը\r\n\r\n |armenpress.am|",
    "text": "armenpress.am: Ռուսաստանի Պաշտպանության նախարարության Միջազգային հակաականային կենտրոնի մասնագետները շարունակում են Լեռնային Ղարաբաղի տարածքի ականազերծման աշխատանքները։\nԻնչպես հայտնում են ՌԴ ՊՆ-ից, ռուսական խաղաղապահ ուժերի ինժեներական ստորաբաժանումներն ավարտում են Ստեփանակերտի հյուսիսային հատվածի ականազերծումը:\nԳործողության ընթացքում Լեռնային Ղարաբաղում ռուսական խաղաղապահ ուժերի ինժեներական ստորաբաժանումների կողմից ականազերծվել է 260 հեկտար տեղանք, մոտ 100 կմ ճանապարհ, 434 շենք-շինություն: Հայտնաբերվել և վնասազերծվել է ավելի քան 8,6 հազար պայթուցիկ։\nԼեռնային Ղարաբաղում պայթունավտանգ առարկաներից տարածքի ականազերծման և մաքրման ընթացքում ռուս խաղաղապահները կիրառում են ժամանակակից ռոբոտատեխնիկական համալիրներ:\nՀայտնաբերված պայթյունավտանգ առարկաները և չպայթած զինամթերքը դուրս է բերվում և ոչնչացվում հատուկ սարքավորված զորավարժարանում:\n"
}