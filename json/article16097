{
    "title": "Հանրաքվեի վերաբերյալ նախնական քննարկումներ կան. Լիլիթ Մակունց\r\n\r\n |factor.am|",
    "text": "factor.am: Իշխող խմբակցության ղեկավար Լիլիթ Մակունցն այսօր Ազգային ժողովում խոսեց սահմանադրական հանրաքվեի մասին: Մակունցը նշեց, որ հանրաքվեի վերաբերյալ նախնական քննարկումներ կան: Իսկ հարցին, թե արդյոք արտակարգ դրության ավարտից հետո հանրաքվեի գործընթացը կնախաձեռնվի՝ հաշվի առնելով համավարակի առկայությունը, Մակունցն ասաց, որ այդ հարցը պարետատունը կքննարկի և որոշման մասին կտեղեկացնի հանրությանը: Նրա խոսքով՝ դեռևս հստակ ոչինչ չկա: Ամեն պարագայում Մակունցը շեշտեց, որ ՍԴ-ում փոփոխություններ իրականացնելու և հանրաքվեի մասով փակուղային իրավիճակ չկա: Իսկ թե հենց հանրաքվեի ճանապարհով Սահմանադրական դատարանում փոփոխությունների կհասնեն, թե այլ տարբերակով, նա նշեց, որ հստակ չէ. չի բացառվում, որ այլ տարբերակներ ևս քննարկվեն:\n"
}