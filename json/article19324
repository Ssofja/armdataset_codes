{
    "title": "Հակառակորդը փորձել է Մռավ լեռը վերցնել վերահսկողության տակ, սակայն փորձը հետ է մղվել",
    "text": "Մարտական գործողությունները շարունակվում են, այս պահին որոշ հատվածներում ընթանում են գիշերային մարտեր։ Այս մասին Արցախի տեղեկատվական շտաբում տեղի ունեցած ասուլիսի ժամանակ հայտնեց Պաշտպանության բանակի տեղեկատվության և հասարակայնության հետ կապերի բաժնի պետի պաշտոնակատար Սուրեն Սարումյանը։\n«Հակառակորդն ունի նոր կորուստներ։ Ըստ ճշգրտված տվյալների՝ նրա կորուստների թվին ավելացել է՝ ևս 1 ուղղաթիռ, 3 տանկ, 2 ինժեներական զրահամեքենա և 7 անօդաչու թռչող սարք (ԱԹՍ)։ Ընդհանուր հաշվով այս պահի դրությամբ հակառակորդն ունի 4 ուղղաթիռի կորուստ, 33 տանկի և հետևակի մարտական մեքենայի (ՀՄՄ) կորուստ, 27 ԱԹՍ-ների և 2 ինժեներական զրահատեխնիկայի կորուստ։ Ադրբեջանն ունի նաև բարձրաստիճան զինվորականների կորուստ»,- տեղեկացրեց Սուրեն Սարումյանը։\nԸստ նրա՝ hակառակորդը փորձել է Մռավ լեռը վերցնել վերահսկողության տակ, սակայն, փորձը հետ է մղվել, լեռը գտնվում է հայկական կողմի վերահսկողության տակ։\nԱյն տեղեկությունը, թե իբր Ադրբեջանը վերահսկողության տակ է առել Վարդենիս-Մարտակերտ ավտոմայրուղին, իրականությանը նույնպես չի համապատասխանում:\n"
}