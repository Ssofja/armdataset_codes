{
    "title": "Վահան Շիրխանյանը հերքում է ՀՔԾ-ում հարցաքննվելու լուրը |24news.am|",
    "text": "24news.am: Պաշտպանության նախկին փոխնախարար Վահան Շիրխանյանը հերքում է ՀՀ հատուկ քննչական ծառայությունում հարցաքննվելու վերաբերյալ լուրը։ Այդ մասին 24News-ի հետ զրույցում նշեց Վահան Շիրխանյանը:\n«Ես չեմ հարցաքննվել, հայտարարություն եմ տվել»,- ասաց Վահան Շիրխանյանը։ Հարցին՝ ի՞նչ հայտարարության մասին է խոսքը, Շիրխանյանը նշեց, որ չի կարող պատասխանել։\nԱվելի վաղ հայտնել էինք, որ Վահան Շիրխանյանի՝ Ռոբերտ Քոչարյանին ուղղված բաց նամակի հայտարության համաձայն՝ 1998 թթ.-ի ընտրությունները կեղծելու դրվագով, ՀՔԾ-ում նյութեր են նախապատրաստվում:\nՄամուլում տեղեկություն էր տարածվել, համաձայն որի՝ Վահան Շիրխանյանը հարցաքննվել է նամակի հենց այդ դրվագով։\n"
}