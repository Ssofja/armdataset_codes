{
    "title": "Մայիսի 9-ին Երևանի որոշ փողոցներ փակ կլինեն",
    "text": "Հաղթանակի օրվա առթիվ Երևանում կայանալիք միջոցառումների մասնակիցների անվտանգությունն ապահովելու նպատակով վաղը ժամը 6:30-ից մինչև միջոցառումների ավարտը փակ է լինելու Բաբայան փողոցը՝ Բաբայան փողոց-Ազատության պողոտա խաչմերուկից Բաբայան-Ուլնեցու փողոցների խաչմերուկի ուղղությամբ, և Ուլնեցու փողոցը՝ Ուլնեցու-Վարշավյան փողոցների խաչմերուկից Ուլնեցու-Բաբայան փողոցների խաչմերուկ ուղղությամբ:\nՃանապարհային ոստիկանությունը հայտնում է նաև, որ այսօր ժամը 24-ից արգելվելու է կայանումը Բաբայան փողոցում՝ Ազատության պողոտա-Բաբայան փողոց խաչմերուկից Բաբայան-Ուլնեցու փողոցների խաչմերուկ ուղղությամբ, և Մայր Հայաստան արձանի հարակից ավտոկայանատեղիում:\n"
}