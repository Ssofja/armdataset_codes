{
    "title": "ՀՀ նախագահը «Հայրենիքին մատուցած ծառայությունների համար» 1-ին աստիճանի շքա­նշա­ն է հանձնել մեծանուն կոմպոզիտոր Տիգրան Մանսուրյանին",
    "text": "ՀՀ նախագահի աշխատակազմը հայտնում է, որ հանրապետության նախագահ Արմեն Սարգսյանի հրամանագրով երաժշտարվեստի զարգացման գործում ներդրած նշանակալի ավանդի և ակնա­ռու ձեռքբերումների համար մեծանուն կոմպոզիտոր, Հայաստանի Հանրապետության ժողովրդական արտիստ Տիգրան Մանսուրյանը պարգևատրվել է «Հայրենիքին մատուցած ծառայությունների համար» 1-ին աստիճանի շքա­նշա­նով: Նախագահական նստավայրում Արմեն Սարգսյանն այսօր պետական բարձր պարգևը հանձնել է մեծանուն կոմպոզիտորին:\nՆախագահը շնորհավորել է մաեստրոյին՝ մաղթելով քաջառողջություն, ստեղծագործական նոր ձեռքբերումներ և անսպառ եռանդ:\n«Դուք վաղուց արժանացել եք մեր ժողովրդի սիրուն: Բայց դեռ անելիք ունեք. որքան շատ ժառանգություն թողնեք, այնքան հարուստ կլինենք մենք»,- նշել է նախագահ Սարգսյանը:\n"
}