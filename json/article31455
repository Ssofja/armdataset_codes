{
    "title": "ԱՄՆ հետախուզությունը տարակարծիք է «Քովիդ-19»-ի ծագման իրական աղբյուրի հարցում. նոր զեկույց է հրապարակվել\r\n |tert.am|",
    "text": "tert.am: ԱՄՆ հետախուզական համայնքը չի կարողացել պարզել «Քովիդ-19»-ի ծագումը և տարակարծիք է այն հարցում՝ արդյոք վիրուսն արտահոսել է լաբորատորիայից, թե բնական ճանապարհով է զարգացել՝ տարածվելով վարակված կենդանուց: Ինչպես փոխանցում է BBC News-ը, այս մասին ասվում է նոր զեկույցում: Զեկույցը, որը ներկայացվել է ամերիկյան 18 լրտեսական գործակալությունը միավորող գրասենյակի կողմից, փաստում է, որ այն չի ձևավորվել որպես կենսաբանական զենք:   Փորձագետները նախազգուշացնում են, որ ժամանակը գնալով սպառում է վիրուսի ծագման իրական աղբյուրները բացահայտելու հնարավորությունը:Չինաստանի ԱԳ նախարարն այս զեկույցը որակել է որպես «հակագիտական»:  Զեկույցի համաձայն՝ մի շարք լրտեսական գործակալություններ կարծիք են հայտնել, որ կորոնավիրուսը տարածվել է «դրանով վարակված կենդանուց», թեև նրանք մեծ վստահություն չունեն այս եզրակացության հարցում:Մեկ այլ գործակալություն եզրակացություն է կայացրել, որ մարդու վարակման առաջին դեպքը տեղի է ունեցել Ուհան քաղաքի վիրուսաբանության ինստիտուտի «լաբորատորիայի հետ կապված միջադեպի» պատճառով: Տվյալ լաբորատորիայում ավելի քան մեկ դար ուսումնասիրում են կորոնավիրուսի տարածքում չղջիկների շրջանում:\n"
}