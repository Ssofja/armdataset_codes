{
    "title": "270 միլիոն դրամ՝ Հայաստանի թվային քարտեզագրման և տեղանքի թվային մոդելի ստեղծման նպատակով |hetq.am|",
    "text": "hetq.am։ Կառավարությունը 270 միլիոն դրամ հատկացրեց Կադաստրի պետական կոմիտեին Հայաստանի՝ վարչատարածքային սահմանների, հողային, անտառային, ջրային ռեսուրսների, և առանձին գույքային միավորների հաշվառման, քարտեզագրման, առկա սխալների ուղղման, մշտադիտարկման և պահպանման աշխատանքների իրականացման նպատակով:\nԿոմիտեն հայտնել է, որ այս աշխատանքները կենսական նշանակություն ունեն ժամանակագրական կանոնավոր հաճախականության, բարձր ճշգրտության տեղանքի թվային մոդել ու հատակագծեր սահմանելու համար։Ըստ կադաստրի կոմիտեի, Կառավարության 2019-2023թթ. գործունեության ծրագրով հաստատված միջոցառումների շրջանակներում անշարժ գույքի կադաստրի կոմիտեն նախատեսում է առաջին անգամ ստանալ Հայաստանի ամբողջ տարածքի թվային քարտեզագրման հատակագծերը և տեղանքի թվային մոդելը։\n"
}