{
    "title": "Հիմա կարող է նույնը լինել ինչ եղավ «Վարդերի հեղափոխության» ժամանակ. Բուրջանաձե |aliq.ge|",
    "text": "aliq.ge: «Միասնական Վրաստան — Դեմոկրատական շարժում» կուսակցության առաջնորդ Նինո Բուրջանաձեն խոսել է Վրաստանում զարգացած իրադարձությունների մասին՝ նշելով, որ «այսօր կարող է նույնը լինել ինչ եղավ «Վարդերի հեղափոխության» ժամանակ, եթե Իվանիշվիլին խելքի չգա»:\n«Իվանիշվիլիին հիշեցնում եմ, որ եթե այն ժամանակ Շևարդնաձեն զիջեր և ժողովրդի արդար պահանջը բավարարեր, այդ թվում մեր՝ առաջնորդներիս, ոչ մեկս չէինք պահանջի նրա հրաժարականը: Եթե Շևարդնաձեն զիջեր և նշանակեր կրկնակի ընտրություններ «Վարդերի հեղափոխությունը» տեղի չէր ունենա», — հայտարարել է Բուրջանաձեն:\nՀատկանշական է, որ վերջին օրերին Վրաստանում զարգացած իրադարձությունների ընթացքում խորհրդարանի նախկին նախագահ Նինո Բուրջանաձեն ակտիվորեն մասնակցում է քաղաքական գործընթացներին և բողոքի ակցիաներին:\n"
}