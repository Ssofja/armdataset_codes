{
    "title": "Ռուս սակրավորները շարունակում են Ստեփանակերտի ականազերծման աշխատանքները |1lurer.am|",
    "text": "1lurer.am: ՌԴ ՊՆ ականազերծման միջազգային կենտրոնի մասնագետները շարունակում են Արցախի տարածքի ականազերծման աշխատանքները: Այս մասին հայտնում են ՌԴ պաշտպանության նախարարությունից:\n2020-ի նոյեմբերի 23-ից ի վեր անցկացված ականազերծման ընթացքում Ռուսաստանի խաղաղապահ ուժերի ինժեներական ստորաբաժանումները չպայթած զինամթերքից մաքրել են գրեթե 435 հա տարածք, մոտ 165 կմ ճանապարհ, 618 բնակելի շենք, այդ թվում՝ 22 սոցիալական նշանակության օբյեկտ, վնասազերծվել է 20650 պայթյունավտանգ առարկա:\nԱրցախի տարածքն ականազերծելու և պայթյունավտանգ առարկաներից մաքրելու ընթացքում ռուս խաղաղապահներն օգտագործում են ժամանակակից ռոբոտատեխնիկական համալիրներ, որոնք թույլ են տալիս պահպանել ականազերծման բարձր տեմպը լեռնային տեղանքում և  վատ եղանակի պայմաններում:\n"
}