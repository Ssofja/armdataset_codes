{
    "title": "Հայոց ցեղասպանության զոհերի ոգեկոչման արարողություն է տեղի ունեցել Բասկերի երկրի Սան Սեբաստիան քաղաքում |tert.am|",
    "text": "tert.am: Հայոց ցեղասպանության 106-րդ տարելիցի կապակցությամբ ոգեկոչման միջոցառումներ են անցկացվել Բասկերի երկրի Սան Սեբաստիան քաղաքում։Ինչպես ներկայացնում է DiarioVoasc պարբերականը, Իսպանիայում Հայաստանի դեսպան Վլադիմիր Կարմիրշալյանն ու դեսպանության անձնակազմն այցելել են Սան Սեբաստիան քաղաքում գտնվող հուշակոթող և ծաղիկներ խոնարհել հայկական խաչքարի մոտ։Միջոցառմանը ներկա են եղել նաև Իսպանիայի կոնգրեսի պատգամավոր Ջոն Ինյառիտուն, տեղի քաղաքական կուսակցությունների և հայ համայնքի ներկայացուցիչներ, մի շարք լրատվամիջոցների ներկայացուցիչներ։ Միջոցառման ավարտին դեսպան Վլադիմիր Կարմիրշալյանը հարցազրույց է տվել տեղի հեռուստաալիքներին՝ խոսելով Ցեղասպանության ճանաչման ու դատապարտման կարևորության մասին։\n"
}