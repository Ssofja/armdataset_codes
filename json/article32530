{
    "title": "Համայն Ռուսիո պատրիարքը կողմերին կոչ է անում պահպանել հրադադարը և քաղաքական հուն վերադառնալ\r\n |azatutyun.am|",
    "text": "azatutyun.am: Մոսկվայի և Համայն Ռուսիո պատրիարք Կիրիլը կոչ է արել ղարաբաղյան հակամարտության կողմերին օգտագործել հրադադարի մասին Մոսկվայում ձեռք բերված պայմանավորվածությունները՝ խնդրի կարգավորումը քաղաքական հուն վերադարձնելու համար։\n«Հանուն հարևան երկու երկրների ապագայի, կոչ եմ անում երկարաձգել հրադադարը», - հայտարարել է Ռուս ուղղափառ եկեղեցու հովվապետը։\nՊատրիարք Կիրիլը դիմել է նաև Ամենայն Հայոց կաթողիկոս Գարեգին երկրորդին և Կովկասի մահմեդականների վարչության նախագահ շեյխ-ուլ-իսլամ Ալլահշուքյուր Փաշա Զադեին՝ կոչ անելով քայլեր ձեռնարկել, որպեսզի հակամարտությունը չվերածվի միջկրոնական առճակատման։\n«Հայաստանն ու Ադրբեջանը պատմականորեն եղել և կմնան հարևաններ, հայերն ու ադրբեջանցիները ամեն դեպքում շարունակելու են ապրել կողք-կողքի», - հայտարարել է Համայն Ռուսիո պատրիարքը։\n"
}