{
    "title": "Իրանի Քոմ քաղաքում փակվել են բոլոր դպրոցներն ու համալսարանները. պատճառը կորոնավիրուսն է |armtimes.com|",
    "text": "armtimes.com: Իրանի նախագահ Հասան Ռոհանիի կարգադրությամբ կորոնավիրուսի տարածումը երկրում կանխարգելելու հարցով առողջապահության նախարարությունում հանձնաժողով է ձեւավորվել: \nԱնվտանգության նկատառումներից ելնելով՝ Քոմ քաղաքի բոլոր դպրոցներն ու համալսարանները փակվել են:\nՀենց այս քաղաքում էր գրանցվել կորոնավիրուսից մահացածության 2 դեպք, 2-ն էլ մահացել են հիվանդանոցում:\nԻրանի առողջապահության եւ բժշկական կրթության նախարարի խորհրդական Ալի Ռեզա Վահաբզադեն հայտնել էր, որ 2 իրանցիները պատկառելի տարիքի են եղել՝ հավելելով, որ այս 2 դեպքը առայժմ միակն է Իրանի տարածքում:\nՔոմ նահանգը գտնվում է մայրաքաղաք Թեհրանի հարավում՝ 140 կմ հեռավորության վրա: Նահանգի բնակչությունը կազմում է շուրջ 1 մլն. 202 հազար մարդ:\n"
}