{
    "title": "Տնտեսությունը հստակ վերականգնվում է. ՊԵԿ նախագահ |armenpress.am|",
    "text": "armenpress.am: Շրջանառռության ծավալներն ու հավաքագրված հարկերը ՊԵԿ նախագահին թույլ են տալիս պնդել, որ տնտեսությունը հստակ վերականգնվում է:\nՊԵԿ նախագահ Էդվարդ Հովհաննիսյանն այս մասին ասաց ԱԺ-ում լրագրողների հետ զրույցում:\n«Դատելով առևտրաշրջանառության ծավալների վերաբերյալ ՊԵԿ-ի կողմից կատարված վերլուծական տվյալներից՝ այո, ես փաստում եմ, որ տնտեսությունը հստակ վերականգնվում է, քանի որ դրա մասին են խոսում և՛ շրջանառության ծավալները, և՛ հավաքագրված հարկերը»,- ասաց Հովհաննիսյանը:\nԱնդրադառնալով բիզնեսում գոյություն ունեցող ստվերին՝ նա նշեց, որ ստվերը կա և միշտ լինելու է: «Անգամ կա թույլատրելի ստվերի շրջանակ, որն «արդյունավետ» է, այն պետք է լինի»,- նշեց ՊԵԿ նախագահը:\nԻսկ թե ստվերն ինչքան է կազմում, գնահատման աշխատանքները դեռ ընթացքի մեջ են:\n"
}