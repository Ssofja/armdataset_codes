{
    "title": "Երևանի Օղակաձև զբոսայգու հիմնանորոգման ծրագիրն ավարտական փուլում է. քաղաքապետարան",
    "text": "Բարեկարգվել են ճեմուղիներն ու ծառուղիները, ամրացվել է Գետառի հենապատը, ստեղծվել է հեծանվային ուղի, այգու ողջ միջավայրը հարմարեցված և մատչելի է հաշմանդամություն ունեցող անձանց համար:\nՀանգստի գոտին ապահովվել է արտաքին լուսավորության նոր համակարգով, շուտով կտեղադրվեն լուսատուները և այն կսկսի գործել: Զբոսայգին կկահավորվի նաև նոր նստարաններով ու աղբամաններով:\nՀարկ է նշել, որ հիմնովին վերակառուցվում է նաև ոռոգման համակարգը: 2 հա այգու տարածքը շուտով լիարժեք կոռոգվի»,-տեղեկացնում են քաղաքապետարանից:\n"
}