{
    "title": "Նախարարի պաշտոնը ստանձնելու առաջարկ չեմ ստացել, քննարկում չենք ունեցել․ Ռոմանոս Պետրոսյան",
    "text": "Այսօր տեղի ունեցած մամուլի ասուլիսի ընթացքում  Կոտայքի մարզպետ Ռոմանոս Պետրոսյանը հերքեց մամուլում հրապարակված տեղեկությունը, թե նշանակվելու է Տարածքային կառավարման և զարգացման նախարար։ Լրատվամիջոցները  նաև գրել էին, թե այդ նշանակումից հետո ներկա նախարար Սուրեն Պապիկյանը ստանձնելու է փոխնախարարի  պաշտոնը:\n«Ես այդ տեղեկատվությունը հերքել եմ, նման որևէ քննարկում չենք ունեցել, որևէ առաջարկ չեմ ստացել, ես իմ աշխատանքի մեջ եմ: Ինչպես հայտարարել էի՝ մարտի 13-ից կլինեմ արձակուրդում ՝ քարոզչական աշխատանքներում ներգրավվելու համար,- ասաց մարզպետը:\nԼրագրողի հարցին, թե նրան նախարարի պաշտոնը առաջարկելու դեպքում արդյոք կհամաձայնի, մարզպետը պատասխանեց.\n«Ես եթե»-ներով չեմ առաջնորդվում»:\n"
}